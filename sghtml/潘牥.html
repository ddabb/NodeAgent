<!DOCTYPE html>
<html lang="zh-CN">

<head>
    <meta charset="UTF-8">
    <title>
        潘牥
    </title>
</head>

<body>
    <h1>
        潘牥
    </h1>
    <p><strong>朝代:</strong>
        宋代
    </p>
    <p><strong>生平:</strong>
        潘牥（l204—1246） 字庭坚，号紫岩，闽（今福建省）人。端平二年（1235）进士。历太学正，通判潭州。有《紫岩集》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    乌夜啼
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 潘牥</p>
                <pre>无端小雪廉纤。 
入平檐。 
金鸭旋添龙饼， 
莫开帘。 
寻梅约。 
开还落。 
可曾忺。 
合作一年春恨， 
上眉尖。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 潘牥</p>
                <pre>生怕倚阑干。 
阁下溪声阁外山。 
惟有旧时山共水， 
依然。 
暮雨朝云去不远。 
应是蹑飞鸾。 
月下时时整佩环。 
月又渐低霜又下， 
更阑。 
折得梅花独自看。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 潘牥</p>
                <pre>雕檐绮户， 
倚晴空如画。 
曾是吴王旧台榭。 
自浣纱去後， 
落日平芜， 
行云断， 
几见花开花谢。 
凄凉阑干外， 
一簇江山， 
多少图王共争霸。 
莫闲愁、金杯潋滟， 
对酒当歌， 
欢娱地、梦中兴亡休话。 
渐倚遍、西风晚潮生， 
明月里、鹭鹚背人飞下。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 潘牥</p>
                <pre>筑室依崖， 
春风送、一帘山色。 
沙岛外， 
渔樵而已， 
别无闲客。 
醉後和友眠犊背， 
醒来瀹茗寻泉脉。 
把心情、分付陇头云， 
溪边石。 
身未老， 
头先白。 
人不见， 
山空碧。 
约钓竿共把， 
自惭钩直。 
相蜀吞吴成底事， 
何如只抱隆中膝。 
漫长歌、歌罢悄无言， 
看青壁。
                        </pre>
            </li>
            
    </ul>
</body>

</html>