<!DOCTYPE html>
<html lang="zh-CN">

<head>
    <meta charset="UTF-8">
    <title>
        马怀素
    </title>
</head>

<body>
    <h1>
        马怀素
    </h1>
    <p><strong>朝代:</strong>
        唐代
    </p>
    <p><strong>生平:</strong>
        马怀素，字惟白，润州丹徒人。擢进士第。长安中，为监察御史，守正不阿。开元初，拜户部侍郎，昭文馆学士。卒谥曰文。诗十二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九日幸临渭亭登高应制得酒字
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 马怀素</p>
                <pre>睿赏叶通三， 
宸游契重九。 
兰将叶布席， 
菊用香浮酒。 
落日下桑榆， 
秋风歇杨柳。 
幸齐东户庆， 
希荐南山寿。
                        </pre>
            </li>
            
            <li>
                <h3>
                    兴庆池侍宴应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 马怀素</p>
                <pre>积水逶迤绕直城， 
含虚皎镜有馀清。 
图云曲榭连缇幕， 
映日中塘间彩旌。 
赏洽犹闻箫管沸， 
欢留更睹木兰轻。 
无劳海上寻仙客， 
即此蓬莱在帝京。
                        </pre>
            </li>
            
            <li>
                <h3>
                    夜宴安乐公主宅
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 马怀素</p>
                <pre>凤楼窈窕凌三袭， 
翠幌玲珑瞰九衢。 
复道中宵留宴衎， 
弥令上客想踟蹰。
                        </pre>
            </li>
            
            <li>
                <h3>
                    奉和九月九日登慈恩寺浮图应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 马怀素</p>
                <pre>季月启重阳， 
金舆陟宝坊。 
御旗横日道， 
仙塔俨云庄。 
帝跸千官从， 
乾词七曜光。 
顾惭文墨职， 
无以颂时康。
                        </pre>
            </li>
            
            <li>
                <h3>
                    奉和人日宴大明宫恩赐彩缕人胜应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 马怀素</p>
                <pre>日宇千门平旦开， 
天容万象列昭回。 
三阳候节金为胜， 
百福迎祥玉作杯。 
就暖风光偏著柳， 
辞寒雪影半藏梅。 
何幸得参词赋职， 
自怜终乏马卿才。
                        </pre>
            </li>
            
            <li>
                <h3>
                    奉和圣制春日幸望春宫应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 马怀素</p>
                <pre>彩仗雕舆俯碧浔， 
行春御气发皇心。 
摇风细柳萦驰道， 
映日轻花出禁林。 
遍野园亭开帟幕， 
连堤草树狎衣簪。 
谬参西掖沾尧酒， 
愿沐南薰解舜琴。
                        </pre>
            </li>
            
            <li>
                <h3>
                    奉和幸安乐公主山庄应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 马怀素</p>
                <pre>主家台沼胜平阳， 
帝幸欢娱乐未央。 
掩映雕窗交极浦， 
参差绣户绕回塘。 
泉声百处传歌曲， 
树影千重对舞行。 
圣酒一沾何以报， 
唯欣颂德奉时康。
                        </pre>
            </li>
            
            <li>
                <h3>
                    奉和立春游苑迎春应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 马怀素</p>
                <pre>玄籥飞灰出洞房， 
青郊迎气肇初阳。 
仙舆暂下宜春苑， 
御醴行开荐寿觞。 
映水轻苔犹隐绿， 
缘堤弱柳未舒黄。 
唯有裁花饰簪鬓， 
恒随圣藻狎年光。
                        </pre>
            </li>
            
            <li>
                <h3>
                    奉和送金城公主适西蕃应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 马怀素</p>
                <pre>帝子今何去， 
重姻适异方。 
离情怆宸掖， 
别路绕关梁。 
望绝园中柳， 
悲缠陌上桑。 
空馀愿黄鹤， 
东顾忆回翔。
                        </pre>
            </li>
            
            <li>
                <h3>
                    饯唐州高使君赴任
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 马怀素</p>
                <pre>外牧资贤守， 
斯人奉帝俞。 
淮南膺建隼， 
渭北暂分符。 
坐叹烟波隔， 
行嗟物候殊。 
何年升美课， 
回首北城隅。
                        </pre>
            </li>
            
            <li>
                <h3>
                    饯唐永昌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 马怀素</p>
                <pre>闻君出宰洛阳隅， 
宾友称觞饯路衢。 
别后相思在何处， 
只应关下望仙凫。 
第九十四卷
                        </pre>
            </li>
            
            <li>
                <h3>
                    饯许州宋司马赴任
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 马怀素</p>
                <pre>颍川开郡邑， 
角宿分躔野。 
君非仲举才， 
谁是题舆者。 
悯悯琴上鹤， 
萧萧路傍马。 
严程若可留， 
别袂希再把。
                        </pre>
            </li>
            
    </ul>
</body>

</html>