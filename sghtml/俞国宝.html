<!DOCTYPE html>
<html lang="zh-CN">

<head>
    <meta charset="UTF-8">
    <title>
        俞国宝
    </title>
</head>

<body>
    <h1>
        俞国宝
    </h1>
    <p><strong>朝代:</strong>
        宋代
    </p>
    <p><strong>生平:</strong>
        俞国宝（?—?） 抚州临川（今江西抚州）人，淳熙中太学生。有《醒庵遗珠集》，不传。《全宋词》存其词五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 俞国宝</p>
                <pre>落落江湖三岛， 
才高懒住清都。 
手携黄石一编书。 
醉眠莘垅月， 
闲钓渭川鱼。 
见说玉阶三尺地， 
思君来讲唐虞。 
夜来南极一星孤。 
不知天子梦， 
曾到傅岩无。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 俞国宝</p>
                <pre>翦烛写香笺， 
拨火温寒醑。 
门外东风将我愁， 
欲作三更雨。 
夜夜玉楼心， 
日日长亭路。 
豆蔻花开信不来， 
尘满金钗股。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 俞国宝</p>
                <pre>云收雾敛， 
过一番疏雨， 
秋容新沐。 
月满巴山天似水， 
满眼祥云飞扑。 
一点长庚， 
瑞腾光彩， 
独照梅仙屋。 
十洲三岛， 
有人初降凡俗。 
长怪李白疏狂， 
骑鲸一去， 
千载无人逐。 
也解重来应尚欠， 
多少人间传曲。 
只怨君王， 
促归批诏， 
夜对金莲烛。 
蓬莱日醉， 
不知海岛桃熟。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 俞国宝</p>
                <pre>灵谷有荚气， 
盘结在巴山。 
云蒸雨朵欲遣， 
奇怪出人间。 
不作丰城宝剑， 
不作渥洼灵种， 
不作化龙竿。 
生此济时杰， 
理乱总相关。 
入为相， 
出为将， 
两馀闲。 
忠肝义胆， 
曾将鲠论破天颜。 
好把昪平勋业， 
趁取河清桃熟， 
千岁奉金銮。 
草却登封检， 
双鬓未曾斑。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 俞国宝</p>
                <pre>数声乌鹊。 
院宇寒萧索。 
杨柳梢头秋过却。 
无叶可供风落。 
可人犹有芙蕖。 
向人泠澹妆梳。 
云外征鸿过尽， 
夕阳依旧平芜。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 俞国宝</p>
                <pre>南省西清， 
黄扉青琐， 
五年历遍中都。 
一封朝奏， 
无乃爱君欤。 
便作筠阳胜赏， 
东溪上、鸥鸟相娱。 
谁知道， 
心存魏阙， 
身暂寄江湖。 
东溪， 
何所有， 
冬梅夏柳， 
春杞秋蕖。 
谩回首， 
多少笼鸟池鱼。 
细看山林朝市， 
经行处、等是蘧庐。 
今朝好， 
一杯寿酒， 
一卷养生书。
                        </pre>
            </li>
            
            <li>
                <h3>
                    瑞鹤仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 俞国宝</p>
                <pre>春衫和泪著。 
又燕入江南， 
雁归衡岳。 
东风晓来恶。 
绕西园无绪， 
泪随花落。 
愁钟恨角。 
梦无凭、难成易觉。 
到春来易感， 
韩香顿减， 
沈腰如削。 
离索。 
挑灯占信， 
听鹊求音， 
不禁春弱。 
云轻雨薄。 
阳台远， 
信难托。 
念盟钗一股， 
鸾光两破， 
已负秦楼素约。 
但莫教、嫩绿成阴， 
把人误却。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 俞国宝</p>
                <pre>木犀开了。 
还是生辰到。 
一笑对东风， 
喜人与、花容俱好。 
寿筵启处， 
香雾扑帘帏， 
星河晓， 
晚丝簧奏， 
拚取金尊倒。 
当年仙子， 
容易抛蓬岛。 
月窟与花期， 
要同向、人间不老。 
拈枝弄蕊， 
此乐几时穷， 
一岁里， 
一番新， 
莫与蟠桃道。
                        </pre>
            </li>
            
            <li>
                <h3>
                    贺新凉·贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 俞国宝</p>
                <pre>梦里骖鸾鹤。 
觉三山不远， 
依前海风吹落。 
浮到五湖烟月上， 
刚被梅香醉着。 
粲玉树、轻明疏薄。 
十万琼琚天女队， 
捧冰壶、玉液琉璃杓。 
来伴我， 
荐清酌。 
恍然梦断浑非昨。 
问溪边竹外， 
新来为谁开却。 
无限冰魂招不得， 
拟把离骚唤觉。 
待抖擞、红尘双脚。 
万里瑶台终一到， 
想玉奴、不负东昏约。 
留此恨， 
寄残角。
                        </pre>
            </li>
            
            <li>
                <h3>
                    风入松
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 俞国宝</p>
                <pre>东风巷陌暮寒骄。 
灯火闹河桥。 
胜游忆遍钱塘夜， 
青鸾远、信断难招。 
蕙草情随雪尽， 
梨花梦与云销。 
客怀先自病无聊。 
绿酒负金蕉。 
下帏独拥香篝睡， 
春城外、玉漏声遥。 
可惜满街明月， 
更无人为吹箫。
                        </pre>
            </li>
            
    </ul>
</body>

</html>