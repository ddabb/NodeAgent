<!DOCTYPE html>
<html lang="zh-CN">

<head>
    <meta charset="UTF-8">
    <title>
        张嗣初
    </title>
</head>

<body>
    <h1>
        张嗣初
    </h1>
    <p><strong>朝代:</strong>
        宋代
    </p>
    <p><strong>生平:</strong>
        张嗣初，贞元八年进士。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    春色满皇州
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张嗣初</p>
                <pre>何处年华好， 
皇州淑气匀。 
韶阳潜应律， 
草木暗迎春。 
柳变金堤畔， 
兰抽曲水滨。 
轻黄垂辇道， 
微绿映天津。 
丽景浮丹阙， 
晴光拥紫宸。 
不知幽远地， 
今日几枝新。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张嗣初</p>
                <pre>名节本来重， 
轩冕亦何轻。 
人间儿戏， 
刚自指点客星明。 
黄屋龙旗九仞， 
苍石渔丝千尺， 
谁辱又谁荣。 
会得傥来意， 
方识古交情。 
想当时， 
奇男子， 
汉真人。 
龙潜豹隐， 
胸中同是一经纶。 
公办中兴事业， 
我向沧浪学钓， 
各自寄吾真。 
谁信往来客， 
千古诵清名。
                        </pre>
            </li>
            
            <li>
                <h3>
                    赋得白云起封中
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 张嗣初</p>
                <pre>英英白云起， 
呈瑞出封中。 
表圣宁因地， 
逢时岂待风。 
浮光弥皎洁， 
流影更冲融。 
自叶尧年美， 
谁云汉日同。 
金泥光乍掩， 
玉检气潜通。 
欲与非烟并， 
亭亭不散空。
                        </pre>
            </li>
            
    </ul>
</body>

</html>