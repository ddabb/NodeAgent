<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈元光
    </title>
</head>

<body>
    <h1>
        陈元光
    </h1>
    <p><strong>朝代:</strong>
        唐代
    </p>
    <p><strong>生平:</strong>
        陈元光，字廷炬，光州人。高宗朝，以左郎将戍闽，进岭南行军总管，奏开漳州为郡，世守刺史。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    太母魏氏半径题石
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陈元光</p>
                <pre>乔岳标仙迹， 
玄扃妥寿姬。 
乌号非岭海， 
鹤仰向京师。 
系牒公侯裔， 
悬弧将相儿。 
清贞蜚简籍， 
规范肃门楣。 
万里提兵路， 
三年报母慈。 
剑埋龙守壤， 
石卧虎司碑。 
忧阕情犹结， 
祥回禫届期。 
竹符忠介凛， 
桐杖孝思凄。 
许史峋嶙篆， 
曹侯感旧诗。 
鸿濛山暝启， 
骏彩德昭垂。 
华表瑶池冥， 
清漳玉树枝。 
昭题盟岳渎， 
展墓庆重熙。
                        </pre>
            </li>
            
            <li>
                <h3>
                    示珦
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陈元光</p>
                <pre>恩衔枫陛渥， 
策向桂渊弘。 
载笔沿儒习， 
持弓缵祖风。 
祛灾剿猛虎， 
溥德翊飞龙。 
日阅书开士， 
星言驾劝农。 
勤劳思命重， 
戏谑逐时空。 
百粤雾纷满， 
诸戎泽普通。 
愿言加壮努， 
勿坐鬓霜蓬。
                        </pre>
            </li>
            
            <li>
                <h3>
                    落成会咏一首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陈元光</p>
                <pre>泉潮天万里， 
一镇屹天中。 
筮宅龙钟地， 
承恩燕翼宫。 
环堂巍岳秀， 
带砺大江雄。 
轮奂云霄望， 
晶华日月通。 
凌烟乔木茂， 
献宝介圭崇。 
昆俊歌常棣， 
民和教即戎。 
盘庚迁美土， 
陶侃效兼庸。 
设醴延张老， 
开轩礼吕蒙。 
无孤南国仰， 
庶补圣皇功。
                        </pre>
            </li>
            
    </ul>
</body>

</html>