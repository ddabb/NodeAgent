<!DOCTYPE html>
<html lang="zh-CN">

<head>
    <meta charset="UTF-8">
    <title>
        万齐融
    </title>
</head>

<body>
    <h1>
        万齐融
    </h1>
    <p><strong>朝代:</strong>
        唐代
    </p>
    <p><strong>生平:</strong>
        万齐融，越州人。官昆山令。诗四首。（按《旧唐书·文苑传》云：神龙中，贺知章与贺朝万、齐融、张若虚、邢巨、包融，俱以吴越之士，文辞俊秀，名扬于上京，人间往往传其文。朝万止山阴尉，齐融昆山令。盖以万字属上文，作贺朝万。及考唐人所选《国秀》、《搜玉》二集，俱作万齐融、贺朝。今仍之）。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    三日绿潭篇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 万齐融</p>
                <pre>春潭滉漾接隋宫， 
宫阙连延潭水东。 
蘋苔嫩色涵波绿， 
桃李新花照底红。 
垂菱布藻如妆镜， 
丽日晴天相照映。 
素影沉沉对蝶飞， 
金沙砾砾窥鱼泳。 
佳人祓禊赏韵年， 
倾国倾城并可怜。 
拾翠总来芳树下， 
踏青争绕绿潭边。 
公子王孙恣游玩， 
沙阳水曲情无厌。 
禽浮似挹羽觞杯， 
鳞跃疑投水心剑。 
金鞍玉勒骋轻肥， 
落絮红尘拥路飞。 
绿水残霞催席散， 
画楼初月待人归。
                        </pre>
            </li>
            
            <li>
                <h3>
                    仗剑行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 万齐融</p>
                <pre>昨夜星官动紫微， 
今年天子用武威。 
登车一呼风雷动， 
遥震阴山撼巍巍。 
胡骄子， 
当见旄头蚀应死。 
愿骑单马仗天威， 
挼取长绳缚虏归。 
仗剑遥叱路傍子， 
匈奴头血溅君衣。
                        </pre>
            </li>
            
            <li>
                <h3>
                    赠别江头
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 万齐融</p>
                <pre>东南飞鸟处， 
言是故乡天。 
江上风花晚， 
君行定几千。 
计程频破月， 
数别屡开年。 
明岁浔阳水， 
相思寄采莲。
                        </pre>
            </li>
            
            <li>
                <h3>
                    送陈七还广陵
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 万齐融</p>
                <pre>风流谁代子， 
虽有旧无双。 
欢酒言相送， 
愁弦意不降。 
落花馥河道， 
垂杨拂水窗。 
海潮与春梦， 
朝夕广陵江。
                        </pre>
            </li>
            
    </ul>
</body>

</html>