<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘昭禹
    </title>
</head>

<body>
    <h1>
        刘昭禹
    </h1>
    <p><strong>朝代:</strong>
        唐代
    </p>
    <p><strong>生平:</strong>
        刘昭禹，字休明，桂阳人（一云婺州人）。在湖南，累为县令，后署天策府学士，终岩州刺史。集一卷，今存诗九首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    仙都山留题
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>林下事无非， 
尘中竟不知。 
白云深拥我， 
青石合眠谁。 
山静捣灵药， 
夜闲论古诗。 
此来亲羽客， 
何日变枯髭。
                        </pre>
            </li>
            
            <li>
                <h3>
                    伤雨后牡丹
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>废功看不已， 
醉起又持杯。 
数日帘常卷， 
中宵雨忽来。 
凄凉无戏蝶， 
零落在苍苔。 
造化根难问， 
令人首可回。
                        </pre>
            </li>
            
            <li>
                <h3>
                    冬日暮国清寺留题
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>天台山下寺， 
冬暮景如屏。 
树密风长在， 
年深像有灵。 
高钟疑到月， 
远烧欲连星。 
因共真僧话， 
心中万虑宁。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昭禹</p>
                <pre>句向夜深得， 
心从天外归。 
危楼聊侧耳， 
高柳又鸣蝉。 
藓色围波井， 
花阴上竹楼。 
对面雷瞋树， 
当街雨趁人。 
春光怀玉阙， 
万里起初程。 
江上呼风去， 
天边挂席飞。 
漆灯寻黑洞， 
之字上危峰。
                        </pre>
            </li>
            
            <li>
                <h3>
                    忆天台山
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>常记游灵境， 
道人情不低。 
岩房容偃息， 
天路许相携。 
霞散曙峰外， 
虹生凉瀑西。 
何当尘役了， 
重去听猿啼。
                        </pre>
            </li>
            
            <li>
                <h3>
                    怀华山隐者
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>先生入太华， 
杳杳绝良音。 
秋梦有时见， 
孤云无处寻。 
神清峰顶立， 
衣冷瀑边吟。 
应笑干名者， 
六街尘土深。
                        </pre>
            </li>
            
            <li>
                <h3>
                    括苍山
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>尽日行方半， 
诸山直下看。 
白云随步起， 
危径极天盘。 
瀑顶桥形小， 
溪边店影寒。 
往来空太息， 
玄鬓改非难。
                        </pre>
            </li>
            
            <li>
                <h3>
                    晚霁望岳麓
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>湘西斜日边， 
峭入几寻天。 
翠落重城内， 
屏开万户前。 
崖崚危溅瀑， 
林罅静通仙。 
谁肯功成后， 
相携扫石眠。
                        </pre>
            </li>
            
            <li>
                <h3>
                    灵溪观
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>鳌海西边地， 
宵吟景象宽。 
云开孤月上， 
瀑喷一山寒。 
人异发常绿， 
草灵秋不干。 
无由此栖息， 
魂梦在长安。
                        </pre>
            </li>
            
            <li>
                <h3>
                    石笋
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>千古海门石， 
移归吟叟居。 
窍腥蛟出后， 
形瘦浪冲余。 
工语宁无玉， 
僧知忽有书。 
好期仙者叱， 
变化向庭隅。
                        </pre>
            </li>
            
            <li>
                <h3>
                    经费冠卿旧隐
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>节高终不起， 
死恋九华山。 
圣主情何切， 
孤云性本闲。 
名传中国外， 
坟在乱松间。 
依约曾栖处， 
斜阳鸟自还。
                        </pre>
            </li>
            
            <li>
                <h3>
                    赠惠律大师
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>秋是忆山日， 
禅窗露洒余。 
几悬华顶梦， 
应寄沃洲书。 
风月资吟笔， 
杉篁笼静居。 
满城谁不重， 
见著紫衣初。
                        </pre>
            </li>
            
            <li>
                <h3>
                    送人红花栽
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>世上红蕉异， 
因移万里根。 
艰难离瘴土， 
潇洒入朱门。 
叶战青云韵， 
花零宿露痕。 
长安多未识， 
谁想动吟魂。
                        </pre>
            </li>
            
            <li>
                <h3>
                    送休公归衡
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 刘昭禹</p>
                <pre>草履初登南岳船， 
铜瓶犹贮北山泉。 
衡阳旧寺春归晚， 
门锁寒潭几树蝉。
                        </pre>
            </li>
            
            <li>
                <h3>
                    闻蝉
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昭禹</p>
                <pre>一雨一番晴， 
山林冷落青。 
莫侵残日噪， 
正在异乡听。 
孤馆宿漳浦， 
扁舟离洞庭。 
年年当此际， 
那免鬓凋零。
                        </pre>
            </li>
            
    </ul>
</body>

</html>