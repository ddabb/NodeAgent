<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈与义
    </title>
</head>

<body>
    <h1>
        陈与义
    </h1>
    <p><strong>朝代:</strong>
        宋代
    </p>
    <p><strong>生平:</strong>
        陈与义（1090-1138） 字去非，号简斋，洛阳（今属河南）人。徽宗政和三年（1113）登上舍甲科。授开德府教授，累迁太学博士。南渡后，召为兵部员外郎、翰林学士、知制诰，官至参知政事。以诗著名，原属江西诗派。宋室南渡后，诗风有了明显转变，由描写个人生活情趣转而抒发爱国思想，由清新明净趋向沉郁悲壮。亦工词，其词意境与诗相近，有清婉奇丽的特点，而豪放处又接近苏轼。有《简斋集》、《无住词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈与义</p>
                <pre>高咏楚词酬午日， 
天涯节序匆匆。 
榴花不似舞裙红。 
无人知此意， 
歌罢满帘风。 
万事一身伤老矣， 
戎葵凝笑墙东。 
酒杯深浅去年同。 
试浇桥下水， 
今夕到湘中。
                        </pre>
            </li>
            
            <li>
                <h3>
                    伤春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 陈与义</p>
                <pre>庙堂无策可平戎， 
坐使甘泉照夕烽。 
初怪上都闻战马， 
岂知穷海看飞龙。 
孤臣霜发三千丈， 
每岁烟花一万重。 
稍喜长沙向延阁， 
疲兵敢犯犬羊锋。
                        </pre>
            </li>
            
            <li>
                <h3>
                    南柯子·南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈与义</p>
                <pre>矫矫千年鹤， 
茫茫万里风。 
阑干三面看秋空。 
背插浮屠千尺、冷烟中。 
林坞村村暗， 
溪流处处通。 
此间何似玉霄峰。 
遥望蓬莱依约、晚云东。
                        </pre>
            </li>
            
            <li>
                <h3>
                    定风波
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈与义</p>
                <pre>九日登临有故常。 
随晴随雨一传觞。 
多病题诗无好句。 
孤负。 
黄花今日十分黄。 
记得眉山文翰老。 
曾道。 
四时佳节是重阳。 
江海满前怀古意。 
谁会。 
阑干三抚独凄凉。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈与义</p>
                <pre>鱼龙舞。 
湘君欲下潇湘浦。 
潇湘浦。 
兴亡离合， 
乱波平楚。 
独无尊酒酬端午。 
移舟来听明山雨。 
明山雨。 
白头孤客， 
洞庭怀古。
                        </pre>
            </li>
            
            <li>
                <h3>
                    法驾导引
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 陈与义</p>
                <pre>东风起， 
东风起， 
海上百花摇。 
十八风鬟云半动， 
飞花和雨著轻绡。 
归路碧迢迢。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 陈与义</p>
                <pre>送了栖鸦复暮钟。 
栏干生影曲屏东。 
卧看孤鹤驾天风。 
起舞一尊明月下， 
秋空如水酒如空。 
谪仙已去与谁同。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈与义</p>
                <pre>黄衫相倚。 
翠葆层层底。 
八月江南风日美。 
弄影山腰水尾。 
楚人未识孤妍。 
离骚遗恨千年。 
无住庵中新事， 
一枝唤起幽禅。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈与义</p>
                <pre>今日山头云欲举。 
青蛟素凤移时舞。 
行到石桥闻细雨。 
听还住。 
风吹却过溪西去。 
我欲寻诗宽久旅。 
桃花落尽春无所。 
渺渺篮舆穿翠楚。 
悠然处。 
高林忽送黄鹂语。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈与义</p>
                <pre>寒食今年， 
紫阳山下蛮江左。 
竹篱烟锁。 
何处求新火。 
不解乡音， 
只怕人嫌我。 
愁无那。 
短歌谁和。 
风动梨花朵。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 陈与义</p>
                <pre>山人本合居岩岭。 
聊问支郎分半境。 
残年藜杖与纶巾， 
八尺庭中时弄影。 
呼儿汲水添茶鼎。 
甘胜吴山山下井。 
一瓯清露一炉云， 
偏觉平生今日永。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈与义</p>
                <pre>南轩面对芙蓉浦。 
宜风宜月还宜雨。 
红少绿多时。 
帘前光景奇。 
绳床乌木几。 
尽日繁香里。 
睡起一篇新。 
与花为主人。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 陈与义</p>
                <pre>张帆欲去仍搔首， 
更醉君家酒。 
吟诗日日待春风， 
及至桃花开后却匆匆。 
歌声频为行人咽， 
记著樽前雪。 
明朝酒醒大江流， 
满载一船离恨向衡州。
                        </pre>
            </li>
            
    </ul>
</body>

</html>