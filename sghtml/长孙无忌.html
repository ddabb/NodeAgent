<!DOCTYPE html>
<html lang="zh-CN">

<head>
    <meta charset="UTF-8">
    <title>
        长孙无忌
    </title>
</head>

<body>
    <h1>
        长孙无忌
    </h1>
    <p><strong>朝代:</strong>
        唐代
    </p>
    <p><strong>生平:</strong>
        长孙无忌，字机辅，河南洛阳人，文德皇后之兄。好学，有筹略，佐太宗定天下，以功第一，封齐国公。历尚书仆射、司空。诫惧盈满，固辞不许，复拜司徒。贞观十七年，图功臣二十四人于凌烟阁，无忌为之冠。高宗即位，进册太尉，知门下省。后为许敬宗诬构，贬死黔州。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    与欧阳询互嘲
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 长孙无忌</p>
                <pre>耸膊成山字， 
埋肩不出头。 
谁家麟角上， 
画此一猕猴。
                        </pre>
            </li>
            
            <li>
                <h3>
                    新曲二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 长孙无忌</p>
                <pre>侬阿家住朝歌下， 
早传名。 
结伴来游淇水上， 
旧长情。 
玉佩金钿随步远， 
云罗雾縠逐风轻。 
转目机心悬自许， 
何须更待听琴声。 
回雪凌波游洛浦， 
遇陈王。 
婉约娉婷工语笑， 
侍兰房。 
芙蓉绮帐还开掩， 
翡翠珠被烂齐光。 
长愿今宵奉颜色， 
不爱吹箫逐凤凰。
                        </pre>
            </li>
            
            <li>
                <h3>
                    灞桥待李将军
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 长孙无忌</p>
                <pre>飒飒风叶下， 
遥遥烟景曛。 
霸陵无醉尉， 
谁滞李将军。
                        </pre>
            </li>
            
    </ul>
</body>

</html>