<!DOCTYPE html>
<html lang="zh-CN">

<head>
    <meta charset="UTF-8">
    <title>
        李绛
    </title>
</head>

<body>
    <h1>
        李绛
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李绛，字深之，赞皇人。登宏词科，授秘书省校书郎。贞元末，拜监察御史。元和中，以本官充翰林学士，改中书舍人，寻拜中书侍郎。辅政多所匡益，以疾求罢，出为河中观察使，改兖海节度使。宝历初，入为尚书左仆射，李逢吉恶之，罢为太子少师，分司东都。文宗即位，征为太常卿，复出为山南西道节度使，兵乱遇害。集二十二卷，今存诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和裴相国答张秘书赠马诗
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李绛</p>
                <pre>高才名价欲凌云， 
上驷光华远赠君。 
念旧露垂丞相简， 
感知星动客卿文。 
纵横逸气宁称力， 
驰骋长途定出群。 
伏枥莫令空度岁， 
黄金结束取功勋。
                        </pre>
            </li>
            
            <li>
                <h3>
                    杏园联句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李绛</p>
                <pre>杏园千树欲随风， 
一醉同人此暂同。 
--群上司空老态忽忘丝管里， 
衰颜宜解酒杯中。 
--李绛曲江日暮残红在， 
翰苑年深旧事空。 
--白居易二十四年流落者， 
故人相引到花丛。 
--刘禹锡
                        </pre>
            </li>
            
            <li>
                <h3>
                    省试恩赐耆老布帛
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李绛</p>
                <pre>涣汗中天发， 
殊私海外存。 
衰颜逢圣代， 
华发受皇恩。 
烛物明尧日， 
垂衣辟禹门。 
惜时悲落景， 
赐帛慰余魂。 
厚泽沾翔泳， 
微生保子孙。 
盛明今尚齿， 
欢奉九衢樽。
                        </pre>
            </li>
            
            <li>
                <h3>
                    花下醉中联句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李绛</p>
                <pre>共醉风光地， 
花飞落酒杯。 
--李绛残春犹可赏， 
晚景莫相催。 
--刘禹锡酒幸年年有， 
花应岁岁开。 
--白居易且当金韵掷， 
莫遣玉山颓。 
--李绛高会弥堪惜， 
良时不易陪。 
--庾承宣谁能拉花住， 
争换得春回。 
--刘禹锡我辈寻常有， 
佳人早晚来。 
--杨嗣复寄言三相府， 
欲散且裴回。 
--白居易
                        </pre>
            </li>
            
    </ul>
</body>

</html>