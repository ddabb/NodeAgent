<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵秉文
    </title>
</head>

<body>
    <h1>
        赵秉文
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    大江东去
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵秉文</p>
                <pre>秋光一片， 
问苍苍桂影， 
其中何物。 
一叶扁舟波万顷， 
四顾粘天无壁。 
叩枻长歌， 
嫦娥欲下， 
万里挥冰雪。 
京尘千丈， 
可能容此人杰？ 
回首赤壁矶边， 
骑鲸人去， 
几度山花发。 
澹澹长空千古梦？ 
只有归鸿明灭。 
我欲从公， 
乘风归去， 
散此麒麟发。 
三山安在？ 
玉箫吹断明月。
                        </pre>
            </li>
            
            <li>
                <h3>
                    梅花引
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵秉文</p>
                <pre>山如峡。 
天如席。 
石颠树老冰崖坼。 
雪霏霏。 
水洄洄。 
先生此道， 
胡为乎来哉。 
石头路滑马蹄蹶。 
昂头贪看山奇绝。 
短童随。 
皱双眉。 
休说清寒， 
形容想更饥。 
□□□。 
□□□。 
□□□□□□□。 
□□□。 
□□□。 
□□□□， 
□□□□□。 
杖头倒挂一壶酒。 
为问人家何处有。 
捋冰髯。 
暖朝寒。 
何人画我， 
霜天晓过关。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵秉文</p>
                <pre>四明有狂客， 
呼我谪仙人。 
俗缘千劫不尽， 
回首落红尘。 
我欲骑鲸归去， 
只恐神仙官府， 
嫌我醉时真。 
笑拍群仙手， 
几度梦中身。 
倚长松， 
聊拂石， 
坐看云。 
忽然黑霓落手， 
醉舞紫毫春。 
寄语沧浪流水， 
曾识闲闲居士， 
好为濯冠巾。 
却返天台去， 
华发散麒麟。 
尘遮断来时路， 
不到蓬山五百年。 
其后玉龟山人云， 
子前身赤城子也。 
予因以诗记之云， 
玉龟山下古仙真。 
许我天台一化身。 
拟折玉莲骑白鹤， 
他年沧海看扬尘。 
吾友赵礼部庭玉说， 
丹阳子谓予再世苏子美也， 
赤城子则吾岂敢， 
若子美则庶几焉。 
尚愧辞翰微不及耳， 
因作此以寄意焉。
                        </pre>
            </li>
            
            <li>
                <h3>
                    渔歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵秉文</p>
                <pre>白头波上白头人。 
黄叶渡西黄叶村。 
山几朵， 
酒盈尊。 
落日西风送到
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵秉文</p>
                <pre>天上殷韩， 
解羁官府， 
烂游舞榭歌楼。 
开花酿酒， 
来看帝王州。 
常见牡丹开候， 
独占断、谷雨风流。 
仙家好， 
霜天槁叶， 
艳破春柔。 
狂僧谁借手， 
一杯唤起， 
绿怨红愁。 
看天香国色， 
梅菊替人羞。 
尽揭纱笼护日， 
容光动、玉琼舟。 
都人士， 
年年十月， 
常记遇仙游。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵秉文</p>
                <pre>杰观雄楼， 
相照映、此花幽独。 
谁解识、蕊珠仙子， 
道家装束。 
蜡蒂紫苞融烛泪， 
檀心浅晕团金粟。 
渐蜂儿、展翅上南枝， 
风掀绿。 
落落伴， 
湖心玉。 
萧萧映， 
坛边竹。 
记月痕、曾上小阑干曲。 
输与能诗潘道士， 
梦为蝴蝶花间宿。 
向夜深、霜重不胜寒， 
骑黄鹄。
                        </pre>
            </li>
            
            <li>
                <h3>
                    秦楼月
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 赵秉文</p>
                <pre>箫声苦。 
箫声吹断夷山雨。 
夷山雨。 
人空不见， 
吹台歌舞。 
危亭目极伤平楚。 
断霞落日怀千古。 
怀千古。 
一杯还酹， 
信陵坟土。
                        </pre>
            </li>
            
            <li>
                <h3>
                    缺月挂疏桐
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵秉文</p>
                <pre>乌鹊不多惊， 
贴贴风枝静。 
珠贝横空冷不收， 
半湿秋河影。 
缺月堕幽窗， 
推枕惊深省。 
落叶萧萧听雨声， 
帘外霜华冷。
                        </pre>
            </li>
            
            <li>
                <h3>
                    青杏儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵秉文</p>
                <pre>风雨替花愁。 
风雨罢， 
花也应休。 
劝君莫惜花前醉， 
今年花谢， 
明年花谢， 
白了人头。 
乘兴两三瓯。 
拣溪山好处追游。 
但教有酒身无事， 
有花也好， 
无花也好， 
选甚春秋。
                        </pre>
            </li>
            
    </ul>
</body>

</html>