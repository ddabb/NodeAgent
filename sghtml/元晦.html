<!DOCTYPE html>
<html lang="zh-CN">

<head>
    <meta charset="UTF-8">
    <title>
        元晦
    </title>
</head>

<body>
    <h1>
        元晦
    </h1>
    <p><strong>朝代:</strong>
        唐代
    </p>
    <p><strong>生平:</strong>
        元晦，稹之从子。会昌初桂管观察使，终散骑常侍。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    句
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 元晦</p>
                <pre>石静如开镜， 
山高若耸莲。 
笋竿抽玉管， 
花蔓缀金钿。
                        </pre>
            </li>
            
            <li>
                <h3>
                    越亭二十韵
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 元晦</p>
                <pre>乏才叨八使， 
徇禄非三顾。 
南服颁诏条， 
东林证迷误。 
未闻述职效， 
偶脱嚣烦趣。 
激水浚坳塘， 
缘崖欹磴步。 
西岩焕朝旭， 
深壑囊宿雾。 
影气爽衣巾， 
凉飔轻杖履。 
临高神虑寂， 
远眺川原布。 
孤帆逗汀烟， 
翻鸦集江树。 
独探洞府静， 
恍若偓佺遇。 
一瞬契真宗， 
百年成妄故。 
孱颜石户启， 
杳霭溪云度。 
松籁韵宫商， 
鸳甍势翔溯。 
津梁危彴架， 
济物虚舟渡。 
环流驰羽觞， 
金英妒妆嫭。 
笳吟寒垒迥， 
鸟噪空山暮。 
怅望麋鹿心， 
低回车马路。 
悬冠谢陶令， 
褫珮怀疏傅。 
遐想蜕缨緌， 
徒惭恤襦袴。 
福盈祸之倚， 
权胜道所恶。 
何必栖禅关， 
无言自冥悟。
                        </pre>
            </li>
            
            <li>
                <h3>
                    除浙东留题桂郡林亭
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 元晦</p>
                <pre>紫泥远自金銮降， 
朱旆翻驰镜水头。 
陶令风光偏畏夜， 
子牟衰鬓暗惊秋。 
西邻月色何时见， 
南国春光岂再游。 
莫遣艳歌催客醉， 
不堪回首翠蛾愁。
                        </pre>
            </li>
            
    </ul>
</body>

</html>