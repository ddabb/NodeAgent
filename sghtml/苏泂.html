<!DOCTYPE html>
<html lang="zh-CN">

<head>
    <meta charset="UTF-8">
    <title>
        苏泂
    </title>
</head>

<body>
    <h1>
        苏泂
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 苏泂</p>
                <pre>望关河、试穷遥眼， 
新愁似丝千缕。 
刘郎豪气今何在， 
应是九疑三楚。 
堪恨处。 
便拚得、一生寂寞长羁旅。 
无人寄语。 
但吊麦伤桃， 
边松倚竹， 
空忆旧诗句。 
文章事， 
到底将身自误。 
功名难料迟暮。 
鹑衣箪食年年瘦， 
受侮世间儿女。 
君信否。 
尽县簿高门， 
岁晚谁青顾。 
何如引起。 
任槎上张骞， 
山中李广， 
商略尽风度。
                        </pre>
            </li>
            
            <li>
                <h3>
                    雨中花·夜行船
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 苏泂</p>
                <pre>十载尊前， 
放歌起舞， 
人间酒户诗流。 
尽期君凌厉， 
羽翮高秋。 
世事几如人意， 
儒冠还负身谋。 
叹天生李广， 
才气无双， 
不得封侯。 
榆关万里， 
一去飘然， 
片云甚处神州。 
应怅望、家人父子， 
重见无由。 
陇水寂寥传恨， 
淮山宛转供愁。 
这回休也， 
燕鸿南北， 
长隔英游。
                        </pre>
            </li>
            
    </ul>
</body>

</html>