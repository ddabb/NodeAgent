<!DOCTYPE html>
<html lang="zh-CN">

<head>
    <meta charset="UTF-8">
    <title>
        平曾
    </title>
</head>

<body>
    <h1>
        平曾
    </h1>
    <p><strong>朝代:</strong>
        唐代
    </p>
    <p><strong>生平:</strong>
        平曾，穆宗时人。唐以府元被绌者九人，曾其一也。长庆初，同贾岛辈贬，谓之举场十恶。曾后谒李固言于蜀，幕中皆名士，曾轻忽无所畏，遂献《雪山赋》。李览，命推出。不旬日，再献《鯸鱼赋》曰：&amp;quot;此鱼触物而怒，翻身上波，为乌
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    留别薛仆射
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 平曾</p>
                <pre>梯山航海几崎岖， 
来谒金陵薛大夫。 
毛发竖时趋剑戟， 
衣冠俨处拜冰壶。 
诚知两轴非珠玉， 
深愧三缣恤旅途。 
明日过江风景好， 
不堪回首望勾吴。
                        </pre>
            </li>
            
            <li>
                <h3>
                    絷白马诗上薛仆射
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 平曾</p>
                <pre>白马披鬃练一团， 
今朝被绊欲行难。 
雪中放去空留迹， 
月下牵来只见鞍。 
向北长鸣天外远， 
临风斜控耳边寒。 
自知毛骨还应异， 
更请孙阳仔细看。
                        </pre>
            </li>
            
            <li>
                <h3>
                    谒李相不遇
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 平曾</p>
                <pre>老夫三日门前立， 
珠箔银屏昼不开。 
诗卷却抛书袋里， 
正如闲看华山来。
                        </pre>
            </li>
            
    </ul>
</body>

</html>