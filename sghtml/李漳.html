<!DOCTYPE html>
<html lang="zh-CN">

<head>
    <meta charset="UTF-8">
    <title>
        李漳
    </title>
</head>

<body>
    <h1>
        李漳
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    桃源忆故人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李漳</p>
                <pre>小楼帘卷栏干外。 
花下朱门半启。 
中有倾城佳丽。 
一笑西风里。 
盈盈临水情难致。 
尽日相看如醉。 
乾鹊不知人意。 
只管声声喜。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李漳</p>
                <pre>雨歇前林， 
薰风度、琴声清淑。 
绮窗迥、张眉初扫， 
弄弦鸣玉。 
三叠瑶池仙侣宴， 
九江鹤唳清江曲。 
政伯鸾、此日梦维熊， 
祥烟馥。 
金徽外， 
音时续。 
雕筵上， 
听难足。 
且相将一醉， 
满倾醽醁。 
共祝遐龄何所似， 
水流不尽高山矗。 
算未应、归去抱琴书， 
云间宿。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李漳</p>
                <pre>家承阀阅高， 
人擅闺房秀。 
嫁得伯鸾夫， 
直是齐眉偶。 
榴花著子时， 
萱草宜男候。 
一笑捧觥船， 
共祝人常寿。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李漳</p>
                <pre>迢迢郎意， 
盈盈妾恨， 
今夕鹊桥欲度。 
世间儿女一何痴， 
斗乞巧、纷纷无数。 
遥知此际， 
有人孤坐， 
心切天街云路。 
好因缘是恶因缘， 
梦魂远、阳台雨暮。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李漳</p>
                <pre>淑德由来孟母名。 
方瞳鹤发莹精神。 
天教遐算灵椿比， 
亲见贤郎擢桂荣。 
逢诞日， 
庆孙曾。 
金花纶诰又重新。 
愿君学得司空母， 
管取年高寿太平。
                        </pre>
            </li>
            
    </ul>
</body>

</html>