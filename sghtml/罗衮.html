<!DOCTYPE html>
<html lang="zh-CN">

<head>
    <meta charset="UTF-8">
    <title>
        罗衮
    </title>
</head>

<body>
    <h1>
        罗衮
    </h1>
    <p><strong>朝代:</strong>
        唐代
    </p>
    <p><strong>生平:</strong>
        字子制，临邛人。大顺中，历左拾遗、起居郎。仕梁为礼部员外郎。集二卷，今存诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    清明登奉先城楼
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 罗衮</p>
                <pre>年来年去只艰危， 
春半尧山草尚衰。 
四海清平耆旧见， 
五陵寒食小臣悲。 
烟销井邑隈楼槛， 
雪满川原泥酒卮。 
拭尽贾生无限泪， 
一行归雁远参差。
                        </pre>
            </li>
            
            <li>
                <h3>
                    清明赤水寺居
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 罗衮</p>
                <pre>榆火轻烟处处新， 
旋从闲望到诸邻。 
浮生浮世只多事， 
野水野花娱病身。 
浊酒不禁云外景， 
碧峰犹冷寺前春。 
蓑衣毳衲诚吾党， 
自结村园一社贫。
                        </pre>
            </li>
            
            <li>
                <h3>
                    赠罗隐
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 罗衮</p>
                <pre>平日时风好涕流， 
谗书虽盛一名休。 
寰区叹屈瞻天问， 
夷貊闻诗过海求。 
向夕便思青琐拜， 
近年寻伴赤松游。 
何当世祖从人望， 
早以公台命卓侯。
                        </pre>
            </li>
            
    </ul>
</body>

</html>