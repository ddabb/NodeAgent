<!DOCTYPE html>
<html lang="zh-CN">

<head>
    <meta charset="UTF-8">
    <title>
        吴渊
    </title>
</head>

<body>
    <h1>
        吴渊
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴渊</p>
                <pre>我来牛渚， 
聊登眺、客里襟怀如豁。 
谁著危亭当此处， 
占断古今愁绝。 
江势鲸奔， 
山形虎踞， 
天险非人设。 
向来舟舰， 
曾扫百万胡羯。 
追念照水然犀， 
男儿当似此， 
英雄豪杰。 
岁月匆匆留不住， 
鬓已星星堪镊。 
云暗江天， 
烟昏淮地， 
是断魂时节。 
栏干捶碎， 
酒狂忠愤俱发。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴渊</p>
                <pre>太白已仙去， 
诗骨此山藏。 
胸中锦绣如屋， 
都乞与东皇。 
碎翦杏花千树， 
浓抹胭脂万点， 
妖艳断人肠。 
晓露沐春色， 
晴日涨风光。 
孤村路， 
逢休暇， 
共徜徉。 
酒旗斜处， 
□□一簇几红妆。 
暂息江头烽火， 
无奈鬓边霜雪， 
聊复放疏狂。 
倚俟玉壶竭， 
未肯宝鞭扬。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴渊</p>
                <pre>喜我新归， 
逢戎初度， 
关情更深。 
正昼掩柴扉， 
□寻隐遁， 
□舒槐府， 
戎正经纶。 
白石清泉， 
紫枢黄阁， 
□□□□□□□。 
□□□， 
□弟为宰相， 
兄作闲人。 
南园借我登临。 
都不怕近前丞相瞋。 
但曳履扶筇， 
堪怜独步， 
携壶载酒， 
每叹孤斟。 
七Α开颜， 
六旬屈指， 
风雨对床频上心。 
殷勤祝， 
道何时回首， 
及早抽身。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴渊</p>
                <pre>秋後锺山， 
苍翠色、可供餐食。 
登临处、怨桃旧曲， 
催梅新笛。 
江近苹风随汛落， 
峰高松露和云滴。 
叹头童、齿豁已成翁， 
犹为客。 
老怀抱， 
非畴昔。 
欢意思， 
须寻觅。 
人间世、假饶百岁， 
苦无多日。 
已没风云豪志气， 
只思烟水闲踪迹。 
问何年、同老转溪滨， 
渔钩掷。
                        </pre>
            </li>
            
    </ul>
</body>

</html>