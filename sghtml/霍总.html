<!DOCTYPE html>
<html lang="zh-CN">

<head>
    <meta charset="UTF-8">
    <title>
        霍总
    </title>
</head>

<body>
    <h1>
        霍总
    </h1>
    <p><strong>朝代:</strong>
        唐代
    </p>
    <p><strong>生平:</strong>
        霍总，咸通时池州刺史。诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    关山月
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 霍总</p>
                <pre>珠珑翡翠床， 
白皙侍中郎。 
五日来花下， 
双童问道傍。 
到门车马狭， 
连夜管弦长。 
每笑东家子， 
窥他宋玉墙。
                        </pre>
            </li>
            
            <li>
                <h3>
                    塞下曲
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 霍总</p>
                <pre>曾当一面战， 
频出九重围。 
但见争锋处， 
长须得胜归。 
雪沾旗尾落， 
风断节毛稀。 
岂要铭燕石， 
平生重武威。
                        </pre>
            </li>
            
            <li>
                <h3>
                    木芙蓉
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 霍总</p>
                <pre>本自江湖远， 
常开霜露余。 
争春候秾李， 
得水异红蕖。 
孤秀曾无偶， 
当门幸不锄。 
谁能政摇落， 
繁彩照阶除。
                        </pre>
            </li>
            
            <li>
                <h3>
                    郡楼望九华歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 霍总</p>
                <pre>楼上坐见九子峰， 
翠云赤日光溶溶。 
有时朝昏变疏密， 
八峰和烟一峰出。 
有时风卷天雨晴， 
聚立连连如弟兄。 
阳乌生子偶成数， 
丹凤养雏同此名。 
日日遥看机已静， 
未离尘躅思真境。 
子明龙驾腾九垓， 
陵阳相对空崔嵬。 
玉浆瑶草不可见， 
自有神仙风马来。
                        </pre>
            </li>
            
            <li>
                <h3>
                    采莲女
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 霍总</p>
                <pre>舟中采莲女， 
两两催妆梳。 
闻早渡江去， 
日高来起居。
                        </pre>
            </li>
            
            <li>
                <h3>
                    雉朝飞
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 霍总</p>
                <pre>五色有名翚， 
清晨挟两雌。 
群群飞自乐， 
步步饮相随。 
觇叶逢人处， 
惊媒妒宠时。 
绿毛春斗尽， 
强敌愿君知。
                        </pre>
            </li>
            
            <li>
                <h3>
                    骢马
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 霍总</p>
                <pre>青骊八尺高， 
侠客倚雄豪。 
踏雪生珠汗， 
障泥护锦袍。 
路傍看骤影， 
鞍底卷旋毛。 
岂独连钱贵， 
酬恩更代劳。
                        </pre>
            </li>
            
    </ul>
</body>

</html>