<!DOCTYPE html>
<html lang="zh-CN">

<head>
    <meta charset="UTF-8">
    <title>
        鲜于枢
    </title>
</head>

<body>
    <h1>
        鲜于枢
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 鲜于枢</p>
                <pre>长溪西注， 
似延平双剑， 
千年初合。 
溪上千峰明紫翠， 
放出群龙头角。 
潇洒云林， 
微茫烟草， 
极目春洲阔。 
城高楼迥， 
恍然身在寥廓。 
我来阴雨兼旬， 
滩声怒起， 
日日东风恶。 
须待青天明月夜， 
一试岩维佳作。 
风景不殊， 
溪山信美， 
处处堪行乐。 
休文何事， 
年年多病如削。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 鲜于枢</p>
                <pre>倚空金碧崔嵬， 
凤山直下如拳小。 
仰瞻天阙， 
北辰不动， 
众星环绕。 
唤起群聋， 
铜龙警夜， 
灵鼍催晓。 
自鸱夷去后， 
狂澜未息， 
从此压， 
潮头倒。 
回睨呀然双璧， 
问遗踪劫灰如扫。 
三吴形胜， 
千年壮观， 
地灵天巧。 
航海梯山， 
献琛效贡， 
每繇斯道。 
惜无人健笔， 
载歌谣事， 
诧东南好。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 鲜于枢</p>
                <pre>诗酒名场， 
人都羡、紫髯如戟。 
今已矣， 
星星满颔， 
不堪重摘。 
衰老自知来有渐， 
穷愁谁道寻无迹。 
笑刘郎、辛苦觅仙方， 
终无益。 
东逝水， 
西飞日。 
年易失， 
时难得。 
赖此身健在， 
寸阴须惜。 
生死百年朝有暮， 
盛衰一理今犹昔。 
问人间、谁是鲁阳戈， 
杯中物。 
丑， 
幸乞一笑， 
鲜于枢顿首。 
珊瑚木难卷八
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 鲜于枢</p>
                <pre>青天无数。 
白天无数。 
绿水绕湾无数。 
灞陵桥上望西川， 
动不动、八千里路。 
来时春暮。 
去时秋暮。 
归去又还春暮。 
人生七十古来稀， 
好相看
                        </pre>
            </li>
            
    </ul>
</body>

</html>