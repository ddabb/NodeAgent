<!DOCTYPE html>
<html lang="zh-CN">

<head>
    <meta charset="UTF-8">
    <title>
        马湘
    </title>
</head>

<body>
    <h1>
        马湘
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    又诗一首
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 马湘</p>
                <pre>昔日曾随魏伯阳， 
无端醉卧紫金床。 
东君谓我多情赖， 
罚向人间作酒狂。
                        </pre>
            </li>
            
            <li>
                <h3>
                    又诗二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 马湘</p>
                <pre>省悟前非一息间， 
更抛闲事弃尘寰。 
徒夸美酒如琼液， 
休恋娇娥似玉颜。 
含笑谩教情面厚， 
多愁还使鬓毛斑。 
云中幸有堪归路， 
无限青山是我山。 
何用烧丹学驻颜， 
闹非城市静非山。 
时人若觅长生药， 
对景无心是大还。
                        </pre>
            </li>
            
            <li>
                <h3>
                    登杭州秦望山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 马湘</p>
                <pre>太乙初分何处寻， 
空留历数变人心。 
九天日月移朝暮， 
万里山川换古今。 
风动水光吞远峤， 
雨添岚气没高林。 
秦皇谩作驱山计， 
沧海茫茫转更深。
                        </pre>
            </li>
            
            <li>
                <h3>
                    题龙兴观壁
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 马湘</p>
                <pre>世有无穷事， 
生知遂百春。 
问程方外路， 
宜是上清人。
                        </pre>
            </li>
            
    </ul>
</body>

</html>