<!DOCTYPE html>
<html lang="zh-CN">

<head>
    <meta charset="UTF-8">
    <title>
        李林甫
    </title>
</head>

<body>
    <h1>
        李林甫
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李林甫，高祖从父弟之孙。初为千牛直长，其舅姜皎深爱之。开元初，迁太子中允，与源乾曜有姻亲。乾曜执政，其子絜为林甫求司门郎中，乾曜薄其为人，不许。后宇文融引为御史，历吏部侍郎，执政荐其有宰相才，即拜黄门侍郎平章事。再进兵部尚书，寻代张九龄为中书集贤殿大学士。林甫性沉密，城府深阻，多猜忌，能阴中人。秉钧二十年，朝野侧目。素寡学术，其题尺皆郭慎微、苑咸代为之。今存诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和圣制次琼岳应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李林甫</p>
                <pre>东幸从人望， 
西巡顺物回。 
云收二华出， 
天转五星来。 
十月农初罢， 
三驱礼复开。 
更看琼岳上， 
佳气接神台。
                        </pre>
            </li>
            
            <li>
                <h3>
                    秋夜望月忆韩席等诸侍郎因以投赠
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李林甫</p>
                <pre>秋天碧云夜， 
明月悬东方。 
皓皓庭际色， 
稍稍林下光。 
桂华澄远近， 
璧彩散池塘。 
鸿雁飞难度， 
关山曲易长。 
揆予秉孤直， 
虚薄忝文昌。 
握镜惭先照， 
持衡愧后行。 
多才众君子， 
载笔久词场。 
作赋推潘岳， 
题诗许谢康。 
当时陪宴语， 
今夕恨相望。 
愿欲接高论， 
清晨朝建章。
                        </pre>
            </li>
            
            <li>
                <h3>
                    送贺监归四明应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李林甫</p>
                <pre>挂冠知止足， 
岂独汉疏贤。 
入道求真侣， 
辞恩访列仙。 
睿文含日月， 
宸翰动云烟。 
鹤驾吴乡远， 
遥遥南斗边。
                        </pre>
            </li>
            
    </ul>
</body>

</html>