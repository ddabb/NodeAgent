<!DOCTYPE html>
<html lang="zh-CN">

<head>
    <meta charset="UTF-8">
    <title>
        郑域
    </title>
</head>

<body>
    <h1>
        郑域
    </h1>
    <p><strong>朝代:</strong>
        宋代
    </p>
    <p><strong>生平:</strong>
        郑域，字中卿，号松窗，三山（今福建福州）人。淳熙十一年（1184）进士。著有《燕谷剽闻》（不传）、《松窗词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 郑域</p>
                <pre>东陵美景， 
有轻烟和月， 
斜风吹雨。 
一体龙须随地转， 
不学松萝儿女。 
结就员青， 
收来掌握， 
犹带金盘露。 
拍浮金井， 
水花零乱飞舞。 
谁信六月飘霜， 
破开落刃， 
散银丝金缕。 
冷碧凄香萦齿颊， 
洗我尘襟烦暑。 
杜老吟诗， 
已公留客， 
此兴无今古。 
安期非诞， 
世间有枣如许。
                        </pre>
            </li>
            
            <li>
                <h3>
                    昭君怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 郑域</p>
                <pre>道是花来春未， 
道是雪来香异。 
竹外一枝斜， 
野人家。 
冷落竹篱茅舍， 
富贵玉堂琼榭。 
两地不同栽， 
一般开。
                        </pre>
            </li>
            
            <li>
                <h3>
                    桃源忆故人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 郑域</p>
                <pre>东风料峭寒吹面。 
低下绣帘休卷。 
憔悴怕他春见。 
一任莺花怨。 
新愁不受诗排遣。 
尘满玉毫金砚。 
若问此愁深浅。 
天阔浮云远。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 郑域</p>
                <pre>酒薄愁浓醉不成。 
夜长敧枕数残更。 
嫩寒时节过烧灯。 
已自孤鸾羞对镜， 
未能双凤怕闻笙。 
莫教吹作别离声。
                        </pre>
            </li>
            
            <li>
                <h3>
                    画堂春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 郑域</p>
                <pre>东风吹雨破花悭。 
客毡晓梦生寒。 
有人斜倚小屏山。 
蹙损眉弯。 
合是一钗双燕， 
却成两镜孤鸾。 
暮云修竹泪留残。 
翠袖凝斑。
                        </pre>
            </li>
            
    </ul>
</body>

</html>