<!DOCTYPE html>
<html lang="zh-CN">

<head>
    <meta charset="UTF-8">
    <title>
        李约
    </title>
</head>

<body>
    <h1>
        李约
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李约，字存博，汧公勉之子，自称萧斋。官兵部员外郎。  诗十首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    从军行三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李约</p>
                <pre>看图闲教阵， 
画地静论边。 
乌垒天西戍， 
鹰姿塞上川。 
路长唯算月， 
书远每题年。 
无复生还望， 
翻思未别前。 
栅壕三面斗， 
箭尽举烽频。 
营柳和烟暮， 
斗榆带雪春。 
边城多老将， 
碛路少归人。 
杀尽金河卒， 
年年添塞尘。 
候火起雕城， 
尘沙拥战声。 
游军藏汉帜， 
降骑说蕃情。 
霜落沱池浅， 
秋深太白明。 
嫖姚方虎视， 
不觉说添兵。
                        </pre>
            </li>
            
            <li>
                <h3>
                    城南访裴氏昆季
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李约</p>
                <pre>相思起中夜， 
夙驾访柴荆。 
早雾桑柘隐， 
晓光溪涧明。 
村蹊蒿棘间， 
往往断新耕。 
贫野烟火微， 
昼无乌鸢声。 
田头逢饷人， 
道君南山行。 
南山千里峰， 
尽是相思情。 
野老无拜揖， 
村童多裸形。 
相呼看车马， 
颜色喜相惊。 
荒圃鸡豚乐， 
雨墙禾莠生。 
欲君知我来， 
壁上空书名。
                        </pre>
            </li>
            
            <li>
                <h3>
                    岁日感怀
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李约</p>
                <pre>曙气变东风， 
蟾壶夜漏穷。 
新春几人老， 
旧历四时空。 
身贱悲添岁， 
家贫喜过冬。 
称觞惟有感， 
欢庆在儿童。
                        </pre>
            </li>
            
            <li>
                <h3>
                    江南春
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李约</p>
                <pre>池塘春暖水纹开， 
堤柳垂丝间野梅。 
江上年年芳意早， 
蓬瀛春色逐潮来。
                        </pre>
            </li>
            
            <li>
                <h3>
                    病中宿宜阳馆闻雨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李约</p>
                <pre>难眠夏夜抵秋赊， 
帘幔深垂窗烛斜。 
风吹桐竹更无雨， 
白发病人心到家。
                        </pre>
            </li>
            
            <li>
                <h3>
                    观祈雨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李约</p>
                <pre>桑条无叶土生烟， 
箫管迎龙水庙前。 
朱门几处看歌舞， 
犹恐春阴咽管弦。
                        </pre>
            </li>
            
            <li>
                <h3>
                    赠韦况
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 李约</p>
                <pre>我有心中事， 
不与韦三说。 
秋夜洛阳城， 
明月照张八。
                        </pre>
            </li>
            
            <li>
                <h3>
                    过华清宫
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李约</p>
                <pre>君王游乐万机轻， 
一曲霓裳四海兵。 
玉辇升天人已尽， 
故宫犹有树长生。
                        </pre>
            </li>
            
    </ul>
</body>

</html>