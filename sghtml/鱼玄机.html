<!DOCTYPE html>
<html lang="zh-CN">

<head>
    <meta charset="UTF-8">
    <title>
        鱼玄机
    </title>
</head>

<body>
    <h1>
        鱼玄机
    </h1>
    <p><strong>朝代:</strong>
        唐代
    </p>
    <p><strong>生平:</strong>
        鱼玄机，字幼微（一字蕙兰），长安里家女。喜读书，有才思。补阙李亿纳为妾。爱衰，遂从冠帔于咸宜观。后以笞杀女童绿翘事，为京兆温璋所戮。今编诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    代人悼亡
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>曾睹夭桃想玉姿， 
带风杨柳认蛾眉。 
珠归龙窟知谁见， 
镜在鸾台话向谁。 
从此梦悲烟雨夜， 
不堪吟苦寂寥时。 
西山日落东山月， 
恨想无因有了期。
                        </pre>
            </li>
            
            <li>
                <h3>
                    光、威、裒姊妹三人少孤而始妍……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鱼玄机</p>
                <pre>昔闻南国容华少， 
今日东邻姊妹三。 
妆阁相看鹦鹉赋， 
碧窗应绣凤凰衫。 
红芳满院参差折， 
绿醑盈杯次第衔。 
恐向瑶池曾作女， 
谪来尘世未为男。 
文姬有貌终堪比， 
西子无言我更惭。 
一曲艳歌琴杳杳， 
四弦轻拨语喃喃。 
当台竞斗青丝发， 
对月争夸白玉簪。 
小有洞中松露滴， 
大罗天上柳烟含。 
但能为雨心长在， 
不怕吹箫事未谙。 
阿母几嗔花下语， 
潘郎曾向梦中参。 
暂持清句魂犹断， 
若睹红颜死亦甘。 
怅望佳人何处在， 
行云归北又归南。
                        </pre>
            </li>
            
            <li>
                <h3>
                    冬夜寄温飞卿
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>苦思搜诗灯下吟， 
不眠长夜怕寒衾。 
满庭木叶愁风起， 
透幌纱窗惜月沈。 
疏散未闲终遂愿， 
盛衰空见本来心。 
幽栖莫定梧桐处， 
暮雀啾啾空绕林。
                        </pre>
            </li>
            
            <li>
                <h3>
                    卖残牡丹
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>临风兴叹落花频， 
芳意潜消又一春。 
应为价高人不问， 
却缘香甚蝶难亲。 
红英只称生宫里， 
翠叶那堪染路尘。 
及至移根上林苑， 
王孙方恨买无因。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>焚香登玉坛， 
端简礼金阙。 
明月照幽隙， 
清风开短襟。 
绮陌春望远， 
瑶徽春兴多。 
殷勤不得语， 
红泪一双流。 
云情自郁争同梦， 
仙貌长芳又胜花。
                        </pre>
            </li>
            
            <li>
                <h3>
                    和人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>茫茫九陌无知己， 
暮去朝来典绣衣。 
宝匣镜昏蝉鬓乱， 
博山炉暖麝烟微。 
多情公子春留句， 
少思文君昼掩扉。 
莫惜羊车频列载， 
柳丝梅绽正芳菲。
                        </pre>
            </li>
            
            <li>
                <h3>
                    和人次韵
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>喧喧朱紫杂人寰， 
独自清吟日色间。 
何事玉郎搜藻思， 
忽将琼韵扣柴关。 
白花发咏惭称谢， 
僻巷深居谬学颜。 
不用多情欲相见， 
松萝高处是前山。
                        </pre>
            </li>
            
            <li>
                <h3>
                    和友人次韵
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>何事能销旅馆愁， 
红笺开处见银钩。 
蓬山雨洒千峰小， 
嶰谷风吹万叶秋。 
字字朝看轻碧玉， 
篇篇夜诵在衾裯。 
欲将香匣收藏却， 
且惜时吟在手头。
                        </pre>
            </li>
            
            <li>
                <h3>
                    和新及第悼亡诗二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鱼玄机</p>
                <pre>仙籍人间不久留， 
片时已过十经秋。 
鸳鸯帐下香犹暖， 
鹦鹉笼中语未休。 
朝露缀花如脸恨， 
晚风奇支柳似眉愁。 
彩云一去无消息， 
潘岳多情欲白头。 
一枝月桂和烟秀， 
万树江桃带雨红。 
且醉尊前休怅望， 
古来悲乐与今同。
                        </pre>
            </li>
            
            <li>
                <h3>
                    夏日山居
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>移得仙居此地来， 
花丛自遍不曾栽。 
庭前亚树张衣桁， 
坐上新泉泛酒杯。 
轩槛暗传深竹径， 
绮罗长拥乱书堆。 
闲乘画舫吟明月， 
信任轻风吹却回。
                        </pre>
            </li>
            
            <li>
                <h3>
                    寄刘尚书
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鱼玄机</p>
                <pre>八座镇雄军， 
歌谣满路新。 
汾川三月雨， 
晋水百花春。 
囹圄长空锁， 
干戈久覆尘。 
儒僧观子夜， 
羁客醉红茵。 
笔砚行随手， 
诗书坐绕身。 
小材多顾盼， 
得作食鱼人。
                        </pre>
            </li>
            
            <li>
                <h3>
                    寄国香
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>旦夕醉吟身， 
相思又此春。 
雨中寄书使， 
窗下断肠人。 
山卷珠帘看， 
愁随芳草新。 
别来清宴上， 
几度落梁尘。
                        </pre>
            </li>
            
            <li>
                <h3>
                    寄子安
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>醉别千卮不浣愁， 
离肠百结解无由。 
蕙兰销歇归春圃， 
杨柳东西绊客舟。 
聚散已悲云不定， 
恩情须学水长流。 
有花时节知难遇， 
未肯厌厌醉玉楼。
                        </pre>
            </li>
            
            <li>
                <h3>
                    寄题炼师
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>霞彩剪为衣， 
添香出绣帏。 
芙蓉花叶□， 
山水帔□稀。 
驻履闻莺语， 
开笼放鹤飞。 
高堂春睡觉， 
暮雨正霏霏。
                        </pre>
            </li>
            
            <li>
                <h3>
                    寄飞卿
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>阶砌乱蛩鸣， 
庭柯烟露清。 
月中邻乐响， 
楼上远山明。 
珍簟凉风著， 
瑶琴寄恨生。 
嵇君懒书札， 
底物慰秋情。
                        </pre>
            </li>
            
            <li>
                <h3>
                    寓言
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鱼玄机</p>
                <pre>红桃处处春色， 
碧柳家家月明。 
楼上新妆待夜， 
闺中独坐含情。 
芙蓉月下鱼戏， 
螮蝀天边雀声。 
人世悲欢一梦， 
如何得作双成。
                        </pre>
            </li>
            
            <li>
                <h3>
                    左名场自泽州至京，使人传语
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鱼玄机</p>
                <pre>闲居作赋几年愁， 
王屋山前是旧游。 
诗咏东西千嶂乱， 
马随南北一泉流。 
曾陪雨夜同欢席， 
别后花时独上楼。 
忽喜扣门传语至， 
为怜邻巷小房幽。 
相如琴罢朱弦断， 
双燕巢分白露秋。 
莫倦蓬门时一访， 
每春忙在曲江头。
                        </pre>
            </li>
            
            <li>
                <h3>
                    情书
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>饮冰食檗志无功， 
晋水壶关在梦中。 
秦镜欲分愁堕鹊， 
舜琴将弄怨飞鸿。 
井边桐叶鸣秋雨， 
窗下银灯暗晓风。 
书信茫茫何处问， 
持竿尽日碧江空。
                        </pre>
            </li>
            
            <li>
                <h3>
                    愁思
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>落叶纷纷暮雨和， 
朱丝独抚自清歌。 
放情休恨无心友， 
养性空抛苦海波。 
长者车音门外有， 
道家书卷枕前多。 
布衣终作云霄客， 
绿水青山时一过。
                        </pre>
            </li>
            
            <li>
                <h3>
                    感怀寄人
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鱼玄机</p>
                <pre>恨寄朱弦上， 
含情意不任。 
早知云雨会， 
未起蕙兰心。 
灼灼桃兼李， 
无妨国士寻。 
苍苍松与桂， 
仍羡世人钦。 
月色苔阶净， 
歌声竹院深。 
门前红叶地， 
不扫待知音。
                        </pre>
            </li>
            
            <li>
                <h3>
                    打球作
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>坚圆净滑一星流， 
月杖争敲未拟休。 
无滞碍时从拨弄， 
有遮栏处任钩留。 
不辞宛转长随手， 
却恐相将不到头。 
毕竟入门应始了， 
愿君争取最前筹。
                        </pre>
            </li>
            
            <li>
                <h3>
                    折杨柳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鱼玄机</p>
                <pre>朝朝送别泣花钿， 
折尽春风杨柳烟。 
愿得西山无树木， 
免教人作泪悬悬。
                        </pre>
            </li>
            
            <li>
                <h3>
                    早秋
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>嫩菊含新彩， 
远山闲夕烟。 
凉风惊绿树， 
清韵入朱弦。 
思妇机中锦， 
征人塞外天。 
雁飞鱼在水， 
书信若为传。
                        </pre>
            </li>
            
            <li>
                <h3>
                    春情寄子安
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鱼玄机</p>
                <pre>山路奇支斜石磴危， 
不愁行苦苦相思。 
冰销远涧怜清韵， 
雪远寒峰想玉姿。 
莫听凡歌春病酒， 
休招闲客夜贪棋。 
如松匪石盟长在， 
比翼连襟会肯迟。 
虽恨独行冬尽日， 
终期相见月圆时。 
别君何物堪持赠， 
泪落晴光一首诗。
                        </pre>
            </li>
            
            <li>
                <h3>
                    暮春即事
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>深巷穷门少侣俦， 
阮郎唯有梦中留。 
香飘罗绮谁家席， 
风送歌声何处楼。 
街近鼓鼙喧晓睡， 
庭闲鹊语乱春愁。 
安能追逐人间事， 
万里身同不系舟。
                        </pre>
            </li>
            
            <li>
                <h3>
                    暮春有感寄友人
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>莺语惊残梦， 
轻妆改泪容。 
竹阴初月薄， 
江静晚烟浓。 
湿觜衔泥燕， 
香须采蕊蜂。 
独怜无限思， 
吟罢亚枝松。
                        </pre>
            </li>
            
            <li>
                <h3>
                    期友人阻雨不至
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>雁鱼空有信， 
鸡黍恨无期。 
闭户方笼月， 
褰帘已散丝。 
近泉鸣砌畔， 
远浪涨江湄。 
乡思悲秋客， 
愁吟五字诗。
                        </pre>
            </li>
            
            <li>
                <h3>
                    次韵西邻新居兼乞酒
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>一首诗来百度吟， 
新情字字又声金。 
西看已有登垣意， 
远望能无化石心。 
河汉期赊空极目， 
潇湘梦断罢调琴。 
况逢寒节添乡思， 
叔夜佳醪莫独斟。
                        </pre>
            </li>
            
            <li>
                <h3>
                    江行
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>大江横抱武昌斜， 
鹦鹉洲前户万家。 
画舸春眠朝未足， 
梦为蝴蝶也寻花。 
烟花已入鸬鹚港， 
画舸犹沿鹦鹉洲。 
醉卧醒吟都不觉， 
今朝惊在汉江头。
                        </pre>
            </li>
            
            <li>
                <h3>
                    江陵愁望寄子安
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鱼玄机</p>
                <pre>枫叶千枝复万枝， 
江桥掩映暮帆迟。 
忆君心似西江水， 
日夜东流无歇时。
                        </pre>
            </li>
            
            <li>
                <h3>
                    浣纱庙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>吴越相谋计策多， 
浣纱神女已相和。 
一双笑靥才回面， 
十万精兵尽倒戈。 
范蠡功成身隐遁， 
伍胥谏死国消磨。 
只今诸暨长江畔， 
空有青山号苎萝。
                        </pre>
            </li>
            
            <li>
                <h3>
                    游崇真观南楼，睹新及第题名处
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鱼玄机</p>
                <pre>云峰满目放春晴， 
历历银钩指下生。 
自恨罗衣掩诗句， 
举头空羡榜中名。
                        </pre>
            </li>
            
            <li>
                <h3>
                    秋怨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鱼玄机</p>
                <pre>自叹多情是足愁， 
况当风月满庭秋。 
洞房偏与更声近， 
夜夜灯前欲白头。
                        </pre>
            </li>
            
            <li>
                <h3>
                    访赵炼师不遇
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>何处同仙侣， 
青衣独在家。 
暖炉留煮药， 
邻院为煎茶。 
画壁灯光暗， 
幡竿日影斜。 
殷勤重回首， 
墙外数枝花。
                        </pre>
            </li>
            
            <li>
                <h3>
                    赋得江边柳
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>翠色连荒岸， 
烟姿入远楼。 
影铺秋水面， 
花落钓人头。 
根老藏鱼窟， 
枝低系客舟。 
萧萧风雨夜， 
惊梦复添愁。
                        </pre>
            </li>
            
            <li>
                <h3>
                    赠邻女
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>羞日遮罗袖， 
愁春懒起妆。 
易求无价宝， 
难得有心郎。 
枕上潜垂泪， 
花间暗断肠。 
自能窥宋玉， 
何必恨王昌。
                        </pre>
            </li>
            
            <li>
                <h3>
                    过鄂州
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>柳拂兰桡花满枝， 
石城城下暮帆迟。 
折牌峰上三闾墓， 
远火山头五马旗。 
白雪调高题旧寺， 
阳春歌在换新词。 
莫愁魂逐清江去， 
空使行人万首诗。
                        </pre>
            </li>
            
            <li>
                <h3>
                    迎李近仁员外
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鱼玄机</p>
                <pre>今日喜时闻喜鹊， 
昨宵灯下拜灯花。 
焚香出户迎潘岳， 
不羡牵牛织女家。
                        </pre>
            </li>
            
            <li>
                <h3>
                    送别
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鱼玄机</p>
                <pre>水柔逐器知难定， 
云出无心肯再归。 
惆怅春风楚江暮， 
鸳鸯一只失群飞。
                        </pre>
            </li>
            
            <li>
                <h3>
                    遣怀
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鱼玄机</p>
                <pre>闲散身无事， 
风光独自游。 
断云江上月， 
解缆海中舟。 
琴弄萧梁寺， 
诗吟庾亮楼。 
丛篁堪作伴， 
片石好为俦。 
燕雀徒为贵， 
金银志不求。 
满杯春酒绿， 
对月夜窗幽。 
绕砌澄清沼， 
抽簪映细流。 
卧床书册遍， 
半醉起梳头。
                        </pre>
            </li>
            
            <li>
                <h3>
                    酬李学士寄簟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鱼玄机</p>
                <pre>珍簟新铺翡翠楼， 
泓澄玉水记方流。 
唯应云扇情相似， 
同向银床恨早秋。
                        </pre>
            </li>
            
            <li>
                <h3>
                    酬李郢夏日钓鱼回见示
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>住处虽同巷， 
经年不一过。 
清词劝旧女， 
香桂折新柯。 
道性欺冰雪， 
禅心笑绮罗。 
迹登霄汉上， 
无路接烟波。
                        </pre>
            </li>
            
            <li>
                <h3>
                    重阳阻雨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鱼玄机</p>
                <pre>满庭黄菊篱边拆， 
两朵芙蓉镜里开。 
落帽台前风雨阻， 
不知何处醉金杯。
                        </pre>
            </li>
            
            <li>
                <h3>
                    闺怨
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鱼玄机</p>
                <pre>蘼芜盈手泣斜晖， 
闻道邻家夫婿归。 
别日南鸿才北去， 
今朝北雁又南飞。 
春来秋去相思在， 
秋去春来信息稀。 
扃闭朱门人不到， 
砧声何事透罗帏。
                        </pre>
            </li>
            
            <li>
                <h3>
                    闻李端公垂钓回寄赠
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鱼玄机</p>
                <pre>无限荷香染暑衣， 
阮郎何处弄船归。 
自惭不及鸳鸯侣， 
犹得双双近钓矶。
                        </pre>
            </li>
            
            <li>
                <h3>
                    隔汉江寄子安
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鱼玄机</p>
                <pre>江南江北愁望， 
相思相忆空吟。 
鸳鸯暖卧沙浦， 
鸂鶒闲飞橘林。 
烟里歌声隐隐， 
渡头月色沈沈。 
含情咫尺千里， 
况听家家远砧。
                        </pre>
            </li>
            
            <li>
                <h3>
                    题任处士创资福寺
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 鱼玄机</p>
                <pre>幽人创奇境， 
游客驻行程。 
粉壁空留字， 
莲宫未有名。 
凿池泉自出， 
开径草重生。 
百尺金轮阁， 
当川豁眼明。
                        </pre>
            </li>
            
            <li>
                <h3>
                    题隐雾亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鱼玄机</p>
                <pre>春花秋月入诗篇， 
白日清宵是散仙。 
空卷珠帘不曾下， 
长移一榻对山眠。
                        </pre>
            </li>
            
    </ul>
</body>

</html>