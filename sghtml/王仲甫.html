<!DOCTYPE html>
<html lang="zh-CN">

<head>
    <meta charset="UTF-8">
    <title>
        王仲甫
    </title>
</head>

<body>
    <h1>
        王仲甫
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    丑奴儿·采桑子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王仲甫</p>
                <pre>牡丹不好长春好， 
有个因依。 
一两枝儿。 
但是风光总属伊。 
当初祗为嫦娥种， 
月正明时。 
教恁芳菲。 
伴著团圆十二回。
                        </pre>
            </li>
            
            <li>
                <h3>
                    永遇乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王仲甫</p>
                <pre>风折新英， 
雨肥繁实， 
又还如豆。 
玉核初成， 
红腮尚浅， 
齿软酸透。 
粉墙低亚， 
佳人惊见， 
不管露沾襟袖。 
一枝钗子未插， 
应把手挪频嗅。 
相思病酒， 
只因思此， 
免使文君眉皱。 
入鼎调羹， 
攀林止渴， 
功业还依旧。 
看看飞燕， 
衔将春去， 
又将欲、黄昏时候。 
争如向、金盘满捧， 
共君王对酒。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 王仲甫</p>
                <pre>素手水晶盘。 
垒起仙丸。 
红绡碾碎却成团。 
逗得安排金粟遍， 
何似鸡冠。 
味胜玉浆寒。 
只被宜酸。 
莫将荔子一般看。 
色淡香消僝僽损， 
才到长安。
                        </pre>
            </li>
            
            <li>
                <h3>
                    满朝欢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王仲甫</p>
                <pre>忆得延州， 
旧曾相见， 
东城近东下住。 
被若著意引归家， 
放十分、以上抬举。 
小样罗衫， 
淡红拂过， 
风流万般做处。 
怕伊蓦地忆人时， 
梦中来、不要迷路。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王仲甫</p>
                <pre>挂冠神武， 
来作烟花主。 
千里好江山， 
都尽是、君恩赐与。 
风勾月引， 
催上泛宅时， 
酒倾玉， 
脍堆雪， 
总道神仙侣。 
蓑衣箬笠， 
更著些儿雨。 
横笛两三声， 
晚云中、惊鸥来去。 
欲烦妙手， 
写入散人图， 
蜗角名， 
蝇头利， 
著甚来由顾。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王仲甫</p>
                <pre>醉醒醒醉。 
凭君会取皆滋味。 
浓斟琥珀香浮蚁。 
一入愁肠， 
便有阳春意。 
须将席幕为天地。 
歌前起舞花前睡。 
从他兀兀陶陶里。 
犹胜醒醒， 
惹得闲憔悴。
                        </pre>
            </li>
            
    </ul>
</body>

</html>