<!DOCTYPE html>
<html lang="zh-CN">

<head>
    <meta charset="UTF-8">
    <title>
        柴元彪
    </title>
</head>

<body>
    <h1>
        柴元彪
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    唱金缕·贺新郎
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 柴元彪</p>
                <pre>春到云中早。 
恰梅花、雪後□□， 
锁窗寒悄。 
鼓吹喧天灯市闹， 
在处鳌山蓬岛。 
正新岁、金鸡唱晓。 
一点魁星光焰里， 
这水晶、庭院知多少。 
鸣凤舞， 
洞箫袅。 
太平官府人嘻笑。 
道紫微、魁星聚会， 
参差联照。 
借地栽花河阳县， 
桃李芳菲正好。 
暖沁入、东风池沼。 
百里楼台天不夜， 
看祥烟、瑞谒相缭绕。 
生意满， 
翠庭草。
                        </pre>
            </li>
            
            <li>
                <h3>
                    惜分飞
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 柴元彪</p>
                <pre>候馆天寒灯半灭。 
对着灯儿泪咽。 
此恨难分说。 
能禁几度黄花别。 
乍转寒更敲未歇。 
蛩语更添凄恻。 
今夜归心切。 
砧声敲碎谁家月。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 柴元彪</p>
                <pre>秋云元自无心， 
那曾系得归心住。 
阳关酒尽， 
灞桥人远， 
也须别去。 
□□□□， 
□□□□， 
□□□□。 
有哀雁声声， 
愁蛩切切， 
悄悄地、听人语。 
回首琵琶旧恨， 
叹西风、□兴如许。 
江左百年， 
风流云散， 
不堪重举。 
怎得归来， 
樵歌互答， 
自相容与。 
又何须□□， 
三五蟾光， 
重阳风雨。
                        </pre>
            </li>
            
            <li>
                <h3>
                    海棠春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 柴元彪</p>
                <pre>阳关可是登高路。 
算到底、不如归去。 
时节近中秋， 
那更黄花雨。 
酒病恹恹， 
羁愁缕缕。 
且是没人分诉。 
何似白云深， 
更向深深处。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 柴元彪</p>
                <pre>去年走马章台路。 
送酒无人， 
寂寞黄花雨。 
又是重阳秋欲暮。 
西风此恨谁分付。 
无限归心归不去。 
却梦佳人， 
约我花间住。 
蓦地觉来无觅处。 
雁声叫断潇湘浦。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 柴元彪</p>
                <pre>浅柳平芜， 
乱烟疏雨。 
雁声叫彻芦花渚。 
亭前落叶又西风， 
断送离怀无著处。 
切切归期， 
盈盈尺素。 
断魂正在西兴渡。 
满船空载暮愁来， 
潮头一吼推将去。
                        </pre>
            </li>
            
            <li>
                <h3>
                    高阳台
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 柴元彪</p>
                <pre>丹碧归来， 
天荒地老， 
駸駸华发相催。 
见说钱塘， 
北高峰更崔嵬。 
琼林侍宴簪花处， 
二十年、满地苍苔。 
倩阿谁， 
为我起居， 
坡柳逋梅。 
凄凉往事休重省， 
且凭阑感慨， 
抚景衔杯。 
冷暖由天， 
任他花谢花开。 
知心只有西湖月， 
尚依依、照我徘徊。 
更多情， 
不间朝昏， 
潮去潮来。
                        </pre>
            </li>
            
    </ul>
</body>

</html>