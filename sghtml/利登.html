<!DOCTYPE html>
<html lang="zh-CN">

<head>
    <meta charset="UTF-8">
    <title>
        利登
    </title>
</head>

<body>
    <h1>
        利登
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 利登</p>
                <pre>相聚不知好， 
相别始知愁。 
笋舆伊轧， 
穿尽斜照古平州。 
今夜荒风脱木， 
明夜山长水远， 
後夜已他州。 
转觉家山远， 
何计去来休。 
酒堪沽， 
花可买， 
月能留。 
相思酒醒， 
花落五更头。 
长记疏梅影底， 
一笛紫云飞动， 
相对大江流。 
此别无一月， 
一月一千秋。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 利登</p>
                <pre>弄香吹粉， 
记前回酒困。 
绿露沈沈转花影。 
翠帘深， 
隐隐红雾依人， 
荷月静， 
新样双鸾交映。 
如今谁念省。 
短雨长云， 
曾托琵琶再三问。 
最苦绿屏孤， 
夜久星寒， 
无处顿、风流心性。 
又莫是偷香寄韩郎， 
到漏泄春风， 
一枝花信。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 利登</p>
                <pre>夹帘不卷重堂暮。 
白骑少年何处去。 
云根稚藕已胜花， 
烟外子松今作树。 
金Ι月涩知无与。 
宝瑟风惊犹自语。 
斜河一道界相思， 
横隔天心寒似雾。
                        </pre>
            </li>
            
            <li>
                <h3>
                    绿头鸭·多丽
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 利登</p>
                <pre>晚春天。 
柳丝初透晴烟。 
黯离怀、绿房深处， 
艳游曾记当年。 
衬龙绡、亭亭玉树， 
步鸯褥、窄窄金莲。 
烧蜜调蜂， 
翦花挑蝶， 
香云微湿绿弯鬟。 
嬉游困， 
倚郎私语， 
还爱抚郎肩。 
共携手， 
海棠院左， 
翡翠帘边。 
恨无情、锦笼鹦鹉， 
等闲轻语花前。 
昔相怜、关山咫尺， 
今相望、咫尺关山。 
是妾心阑， 
是郎意懒， 
是郎无分妾无缘。 
都休问、金枝云里， 
何日跨金鸾。 
深盟在， 
香囊暗解， 
终值双鸳。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 利登</p>
                <pre>玉阑干外重帘晚。 
流云欲度长天远。 
花草不知名。 
春来各自春。 
绿鞍游冶客。 
何处垂杨陌。 
不信不归来。 
海棠花又开。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 利登</p>
                <pre>当时养士知何许。 
总把降幡去。 
汉家王气塞乾坤。 
一树盈盈、不为汉家春。
                        </pre>
            </li>
            
            <li>
                <h3>
                    过秦楼
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 利登</p>
                <pre>眉黛山分， 
靥朱星合， 
郁郁夜堂初见。 
芙蓉寄隐， 
豆蔻传香， 
便许翠鬟偷剪。 
迎夜易羞， 
欲晨先怯， 
风流楚楚未惯。 
正流苏帐掩， 
绿玉屏深， 
红香自暖。 
谁信道、媚月难留， 
惊云易散， 
从此三桥路远。 
巢燕春归， 
剪花词在， 
难寄红题一片。 
料想伊家， 
如今羞傍琴窗， 
慵题花院。 
但碧桃影下， 
应对流红自叹。
                        </pre>
            </li>
            
            <li>
                <h3>
                    风入松
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 利登</p>
                <pre>断芜幽树际烟平。 
山外又山青。 
天南海北知何极， 
年年是、匹马孤征。 
看尽好花成子， 
暗惊新笋抽林。 
岁华情事苦相寻。 
弱雪鬓毛侵。 
十千斗酒悠悠醉， 
斜河界、白日云心。 
孤鹤尽边天阔， 
清猿咽处山深。
                        </pre>
            </li>
            
            <li>
                <h3>
                    风流子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 利登</p>
                <pre>梨园花柳地， 
扶残醉、曾记问妖娆。 
叹惹住轻烟， 
柔丝未改， 
霏零疏雨， 
腻粉先飘。 
更低道， 
花无三日艳， 
柳有一年娇。 
卷翠未迟， 
醉红易失， 
共偎香影， 
同赏良宵。 
如今知何处， 
三山远， 
云水一望迢迢。 
傍砌青鸾好在， 
谁送归飚。 
但花下红云， 
尚通夕照， 
柳边白月， 
自落寒潮。 
最是无端， 
子规啼破寒梢。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 利登</p>
                <pre>凤尾鬟香再叠梳。 
藕丝衫嫩蹙双鱼。 
闲收末利熏藤枕， 
自插芙蓉绕翠幮。 
新浴後， 
浅妆初。 
卫夫人帖学行书。 
西窗一霎黄昏雨， 
笑问新凉饮酒无。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 利登</p>
                <pre>淡云荒草秋汀暮， 
归心又寒烟水。 
论槛移花， 
量船载酒， 
寂寞当年情味。 
孤蓬夜闭。 
听四壁松声， 
欲高还细。 
似近如遥， 
露鸿声乱楚天外。 
蓝桥人断岁久， 
旧家曾共赏， 
九华花事。 
艳雪初融， 
生香自暖， 
消得金莲贴地。 
相思破睡。 
谩一点琴心， 
暗关千里。 
愁怯潮生， 
晓帆风又起。
                        </pre>
            </li>
            
    </ul>
</body>

</html>