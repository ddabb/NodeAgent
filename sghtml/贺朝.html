<!DOCTYPE html>
<html lang="zh-CN">

<head>
    <meta charset="UTF-8">
    <title>
        贺朝
    </title>
</head>

<body>
    <h1>
        贺朝
    </h1>
    <p><strong>朝代:</strong>
        唐代
    </p>
    <p><strong>生平:</strong>
        贺朝，越州人，官止山阴尉。诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    从军行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺朝</p>
                <pre>朔胡乘月寇边城， 
军书插羽刺中京。 
天子金坛拜飞将， 
单于玉塞振佳兵。 
骑射先鸣推任侠， 
龙韬决胜伫时英。 
闻有河湟客， 
愔愔理帷帟。 
常山启霸图， 
汜水先天策， 
衔珠浴铁向桑干， 
衅旗膏剑指乌丸。 
鸣鸡已报关山晓， 
来雁遥传沙塞寒。 
直为甘心从苦节， 
陇头流水鸣呜咽。 
边树萧萧不觉春， 
天山漠漠长飞雪。 
鱼丽阵接塞云平， 
雁翼营通海月明。 
始看晋幕飞鹅入， 
旋闻齐垒啼乌声。 
自从一戍燕支山， 
春光几度晋阳关。 
金河未转青丝骑， 
玉箸应啼红粉颜。 
鸿归燕相续， 
池边芳草绿。 
已见氛清细柳营， 
莫更春歌落梅曲。 
烽沉灶减静边亭， 
海晏山空肃已宁。 
行望凤京旋凯捷， 
重来麟阁画丹青。
                        </pre>
            </li>
            
            <li>
                <h3>
                    南山
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 贺朝</p>
                <pre>湖北雨初晴， 
湖南山尽见。 
岩岩石帆影， 
如得海风便。 
仙穴茅山峰， 
彩云时一见。 
邀君共探此， 
异箓残几卷。
                        </pre>
            </li>
            
            <li>
                <h3>
                    孤兴
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺朝</p>
                <pre>晴日暖珠箔， 
夭桃色正新。 
红粉青镜中， 
娟娟可怜嚬。 
君子在遐险， 
蕙心谁见珍。 
罗幕空掩昼， 
玉颜静移春。 
江瑟语幽独， 
再三情未申。 
黄鹄千里翅， 
芳音迟所因。
                        </pre>
            </li>
            
            <li>
                <h3>
                    宿香山阁
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 贺朝</p>
                <pre>暝上春山阁， 
梯云宿半空。 
轩窗闭潮海， 
枕席拂烟虹。 
朱网防栖鸽， 
纱灯护夕虫。 
一闻鸡唱晓， 
已见日曈曈。
                        </pre>
            </li>
            
            <li>
                <h3>
                    赋得春莺送友人二首
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 贺朝</p>
                <pre>翅掩飞莺舞， 
啼恼婕妤悲。 
料取金闺意， 
因君问所思。 
流莺拂绣羽， 
二月上林期。 
待雪销金禁， 
衔花向玉墀。
                        </pre>
            </li>
            
            <li>
                <h3>
                    赋得游人久不归
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 贺朝</p>
                <pre>乡关眇天末， 
引领怅怀归。 
羁旅久淫滞， 
物色屡芳菲。 
稍觉出意尽， 
行看蓬鬓稀。 
如何千里外， 
伫立沾裳衣。
                        </pre>
            </li>
            
            <li>
                <h3>
                    赠酒店胡姬
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺朝</p>
                <pre>胡姬春酒店， 
弦管夜锵锵。 
红口羽毛铺新月， 
貂裘坐薄霜。 
玉盘初鲙鲤， 
金鼎正烹羊。 
上客无劳散， 
听歌乐世娘。
                        </pre>
            </li>
            
    </ul>
</body>

</html>