<!DOCTYPE html>
<html lang="zh-CN">

<head>
    <meta charset="UTF-8">
    <title>
        颜萱
    </title>
</head>

<body>
    <h1>
        颜萱
    </h1>
    <p><strong>朝代:</strong>
        唐代
    </p>
    <p><strong>生平:</strong>
        颜萱，字弘至，江南进士，中书舍人荛之弟。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    过张祜处士丹阳故居
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 颜萱</p>
                <pre>忆昔为儿逐我兄， 
曾抛竹马拜先生。 
书斋已换当时主， 
诗壁空题故友名。 
岂是争权留怨敌， 
可怜当路尽公卿。 
柴扉草屋无人问， 
犹向荒田责地征。
                        </pre>
            </li>
            
            <li>
                <h3>
                    送圆载上人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 颜萱</p>
                <pre>师来一世恣经行， 
却泛沧波问去程。 
心静已能防渴鹿， 
鼙喧时为骇长鲸。 
禅林几结金桃重， 
梵室重修铁瓦轻。 
料得还乡无别利， 
只应先见日华生。
                        </pre>
            </li>
            
            <li>
                <h3>
                    送羊振文归觐桂阳
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 颜萱</p>
                <pre>高挂吴帆喜动容， 
问安归去指湘峰。 
悬鱼庭内芝兰秀， 
驭鹤门前薜荔封。 
红旆正怜棠影茂， 
彩衣偏带桂香浓。 
临岐独有沾襟恋， 
南巷当年共化龙。
                        </pre>
            </li>
            
    </ul>
</body>

</html>