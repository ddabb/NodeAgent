<!DOCTYPE html>
<html lang="zh-CN">

<head>
    <meta charset="UTF-8">
    <title>
        汤恢
    </title>
</head>

<body>
    <h1>
        汤恢
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    二郎神
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汤恢</p>
                <pre>碧崖倒影， 
浸一片、寒江如练。 
正岸岸柳花， 
村村修竹， 
唤醒春风笔砚。 
溯水舟轻轻如叶， 
只消得、溪风一箭。 
看水部雄文， 
太师健笔， 
月寒波卷。 
游倦。 
片云孤鹤， 
江湖都遍。 
慨金屋藏妖， 
绣屏包祸， 
欲与三郎痛辩。 
回首前朝， 
断魂残照， 
几度山花崖藓。 
无限都付窊尊， 
漠漠水天远。
                        </pre>
            </li>
            
            <li>
                <h3>
                    倦寻芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汤恢</p>
                <pre>饧箫吹暖， 
蜡烛分烟， 
春思无限。 
风到楝花， 
二十四番吹遍。 
烟湿浓堆杨柳色， 
昼长闲坠梨花片。 
悄帘栊， 
听幽禽对语， 
分明如翦。 
记旧日、西湖行乐， 
载酒寻春， 
十里尘软。 
背後腰肢， 
彷佛画图曾见。 
宿粉残香随梦冷， 
落花流水和天远。 
但如今， 
病厌厌、海棠池馆。
                        </pre>
            </li>
            
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汤恢</p>
                <pre>想当年、龙舟凤， 
乐宸游、摇曳锦帆斜。 
伤心是， 
御香染处， 
树树栖鸦。
                        </pre>
            </li>
            
            <li>
                <h3>
                    祝英台近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汤恢</p>
                <pre>宿酲苏， 
春梦醒， 
沈水冷金鸭。 
落尽桃花， 
无人扫红雪。 
渐催煮酒园林， 
单衣庭院， 
春又到、断肠时节。 
恨离别。 
长忆人立荼シ， 
珠帘卷香月。 
几度黄昏， 
琼枝为谁折。 
都将千里芳心， 
十年幽梦， 
分付与、一声啼鴂。
                        </pre>
            </li>
            
    </ul>
</body>

</html>