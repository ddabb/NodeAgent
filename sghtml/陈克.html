<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈克
    </title>
</head>

<body>
    <h1>
        陈克
    </h1>
    <p><strong>朝代:</strong>
        宋代
    </p>
    <p><strong>生平:</strong>
        陈克（1081-1137） 字子高，临海（今属浙江）人。侨居金陵。绍兴中为敕令所删定官，吕祉知建康府时，辟为右承事郎都督府准备差遣。为撰《东南防守利便》，上之朝廷，力主抗金。后吕祉遇害，克亦坐贬。其词语言工丽，颇具花间词韵味，风格近温庭筠、韦庄。有《天台集》，已佚，今存《赤城词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>老屋风悲脱叶， 
枯城月破浮烟。 
谁人惨惨把忧端。 
蛮歌犯星起， 
重觉在天边。 
秋色巧摧愁鬓， 
夜寒偏著诗肩。 
不知桂影为谁圆。 
何须照床里， 
终是一人眠。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>阆风玄圃。 
阳羡溪头山好处。 
郁郁葱葱。 
胜日尊罍笑语中。 
十分芳酒。 
鹤发初生千万寿。 
乐事年年。 
弟劝兄酬阿母前。
                        </pre>
            </li>
            
            <li>
                <h3>
                    千秋岁
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>柏舟高躅。 
晚岁宜遐福。 
门户壮， 
疏汤沐。 
青袍围白发。 
端锦缥犀轴。 
仙桂长， 
交柯却映蟠桃熟。 
缥缈长江曲。 
入破□箫逐。 
香雾满， 
飞华屋。 
玉钩凉月挂， 
冰麝芙蓉馥。 
千万寿， 
酒中倒卧南山绿。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>云里千山暖， 
溪头八月凉。 
华簪霭霭待萱堂。 
羡子怀中双橘、半青黄。 
老去齐眉案， 
闲来坦腹床。 
相如何日从长杨。 
惭愧年年高会、索槟榔。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>寻遍石亭春， 
黯黯暮山明灭。 
竹外小溪深处， 
倚一枝寒月。 
淡云疏雨苦无情， 
得折便须折。 
醉帽凤鬟归去， 
有馀香愁绝。
                        </pre>
            </li>
            
            <li>
                <h3>
                    摊破浣溪沙·山花子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>慢梳头浅画眉。 
乱莺残梦起多时。 
不道小庭花露湿， 
翦酴醿。 
帘额好风低燕子， 
窗油晴日打蜂儿。 
翠袖粉笺闲弄笔， 
写新诗。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 陈克</p>
                <pre>浅画香膏拂紫绵。 
牡丹花重翠云偏。 
手挼梅子并郎肩。 
病起心情终是怯， 
困来模样不禁怜。 
旋移针线小窗前。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>枕边清血。 
梦好离肠切。 
笑倚柳条同挽结。 
满眼河桥烟月。 
莺啼新晓珑。 
罗窗寂寞春空。 
只许梦魂相近， 
此生枉是相逢。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>宝瑟尘生郎去後。 
绿窗闲却春风手。 
浅色宫罗新染就。 
晴时後。 
裁缝细意花枝斗。 
象尺熏炉移永昼。 
粉涩浥浥蔷薇透。 
晚景看来浑似旧。 
沈吟久。 
个侬争得知人瘦。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>曲陌春风， 
谁家姊妹同墙看。 
映花烘暖。 
困入茸茸眼。 
细马轻衫， 
倚醉偷回面。 
垂杨转。 
坠鞭挥扇。 
白地肝肠断。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>赤阑桥尽香街直， 
笼街细柳娇无力。 
金碧上青空， 
花晴帘影红。 
黄衫飞白马， 
日日青楼下。 
醉眼不逢人， 
午香吹暗尘。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>越罗巧画春山叠。 
个里融香雪。 
满身空翠不胜寒。 
恰似那回偷印、小眉山。 
青骢油壁西陵下。 
仿佛当时话。 
而今眼底是高唐。 
拂拂淡云疏雨、断人肠。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>愁脉脉。 
目断江南江北。 
烟树重重芳信隔。 
小楼山几尺。 
细草孤云斜日。 
一向弄晴天色。 
帘外落花飞不得。 
东风无气力。
                        </pre>
            </li>
            
            <li>
                <h3>
                    豆叶黄·忆王孙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈克</p>
                <pre>秋千人散小庭空。 
麝冷灯昏愁杀侬。 
独有闲阶两袖风。 
月胧胧。 
一树梨花细雨中。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 陈克</p>
                <pre>小市桥弯更向东。 
便门长记旧相逢。 
踏青会散秋千下， 
鬓影衣香怯晚风。 
悲往事， 
向孤鸿。 
断肠肠断旧情浓。 
梨花院落黄茅店， 
绣被春寒此夜同。
                        </pre>
            </li>
            
    </ul>
</body>

</html>