<!DOCTYPE html>
<html lang="zh-CN">

<head>
    <meta charset="UTF-8">
    <title>
        高瑾
    </title>
</head>

<body>
    <h1>
        高瑾
    </h1>
    <p><strong>朝代:</strong>
        唐代
    </p>
    <p><strong>生平:</strong>
        高瑾，渤海人，士廉之孙。登咸亨元年进士第。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    三月三日宴王明府山亭
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 高瑾</p>
                <pre>暮春元巳， 
春服初裁。 
童冠八九， 
于洛之隈。 
河堤草变， 
巩树花开。 
逸人谈发， 
仙御舟来。 
间关黄鸟， 
瀺灂丹腮。 
乐饮命席， 
优哉悠哉。
                        </pre>
            </li>
            
            <li>
                <h3>
                    上元夜效小庾体
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 高瑾</p>
                <pre>初年三五夜， 
相知一两人。 
连镳出巷口， 
飞毂下池漘。 
灯光恰似月， 
人面并如春。 
遨游终未已， 
相欢待日轮。
                        </pre>
            </li>
            
            <li>
                <h3>
                    晦日宴高氏林亭
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 高瑾</p>
                <pre>试入山亭望， 
言是石崇家。 
二月风光起， 
三春桃李华。 
莺吟上乔木， 
雁往息平沙。 
相看会取醉， 
宁知还路赊。
                        </pre>
            </li>
            
            <li>
                <h3>
                    晦日重宴
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 高瑾</p>
                <pre>忽闻莺响谷， 
于此命相知。 
正开彭泽酒， 
来向高阳池。 
柳叶风前弱， 
梅花影处危。 
赏洽林亭晚， 
落照下参差。
                        </pre>
            </li>
            
    </ul>
</body>

</html>