<!DOCTYPE html>
<html lang="zh-CN">

<head>
    <meta charset="UTF-8">
    <title>
        黄颇
    </title>
</head>

<body>
    <h1>
        黄颇
    </h1>
    <p><strong>朝代:</strong>
        唐代
    </p>
    <p><strong>生平:</strong>
        黄颇，宜春人。以洪奥文章蹉跎者一十三载，至会昌三年登第，官监察御史。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和主司王起
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 黄颇</p>
                <pre>二十二年文教主， 
三千上士满皇州。 
独陪宣父蓬瀛奏， 
方接颜生鲁卫游。 
多羡龙门齐变化， 
屡看鸡树第名流。 
千堂何处最荣美， 
朱紫环尊几处酬。
                        </pre>
            </li>
            
            <li>
                <h3>
                    闻宜春诸举子陪郡主登河梁玩月
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 黄颇</p>
                <pre>一年秋半月当空， 
遥羡飞觞接庾公。 
虹影迥分银汉上， 
兔辉全写玉筵中。 
笙歌送尽迎寒漏， 
冰雪吟消永夜风。 
虽向东堂先折桂， 
不如宾席此时同。
                        </pre>
            </li>
            
            <li>
                <h3>
                    风不鸣条
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 黄颇</p>
                <pre>五纬起祥飙， 
无声瑞圣朝。 
稍开含露蕊， 
才转惹烟条。 
密叶应潜变， 
低枝几暗摇。 
林间莺欲啭， 
花下蝶微飘。 
初满沿堤草， 
因生逐水苗。 
太平无一事， 
天外奏虞韶。
                        </pre>
            </li>
            
    </ul>
</body>

</html>