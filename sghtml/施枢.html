<!DOCTYPE html>
<html lang="zh-CN">

<head>
    <meta charset="UTF-8">
    <title>
        施枢
    </title>
</head>

<body>
    <h1>
        施枢
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 施枢</p>
                <pre>柳蒙茸、暗凌波路。 
烟飞惨淡平楚。 
七香车驻猊环掩， 
遥认翠华云母。 
芳景暮。 
鸳甃悄、铢衣来按飞琼舞。 
凄凉洛浦。 
渐玉漏沈沈， 
清阴满地， 
乘月步虚去。 
销凝处。 
谁说三生小杜。 
翔螭声断箫鼓。 
情知禁苑酥尘涴， 
羞与倡红同谱。 
春几度。 
想依旧、苔痕长印唐昌土。 
风流千古。 
人在小红楼， 
朱帘半卷， 
香注玉壶露。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 施枢</p>
                <pre>飞露初霜。 
冷侵金井， 
响到银床。 
懊恨碧梧， 
不留一叶， 
月占纱窗。 
雁声做尽凄凉。 
又陡顿、衾寒夜长。 
曲曲屏山， 
重重客梦， 
无限思量。
                        </pre>
            </li>
            
            <li>
                <h3>
                    疏影
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 施枢</p>
                <pre>低枝亚实。 
望翠阴护晓， 
幽梦难觅。 
凄楚霓裳， 
琼阙瑶台， 
经年暗锁清逸。 
春风似怪重门掩， 
未许入、玉堂吟笔。 
想寿阳， 
却厌新妆， 
倦抹粉花宫额。 
还记孤山旧路， 
未应便负了， 
波冷蟾白。 
莫寄相思， 
惟有寒烟， 
伴我骚人闲寂。 
东君须自怜疏影， 
又何待、山前雪积。 
好试敲、羯鼓声催， 
与约鼎羹消息。
                        </pre>
            </li>
            
    </ul>
</body>

</html>