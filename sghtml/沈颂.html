<!DOCTYPE html>
<html lang="zh-CN">

<head>
    <meta charset="UTF-8">
    <title>
        沈颂
    </title>
</head>

<body>
    <h1>
        沈颂
    </h1>
    <p><strong>朝代:</strong>
        唐代
    </p>
    <p><strong>生平:</strong>
        沈颂，无锡尉。诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    卫中作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 沈颂</p>
                <pre>卫风愉艳宜春色， 
淇水清泠增暮愁。 
总使榴花能一醉， 
终须萱草暂忘忧。
                        </pre>
            </li>
            
            <li>
                <h3>
                    旅次灞亭
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 沈颂</p>
                <pre>闲琴开旅思， 
清夜有愁心。 
圆月正当户， 
微风犹在林。 
苍茫孤亭上， 
历乱多秋音。 
言念待明发， 
东山幽意深。
                        </pre>
            </li>
            
            <li>
                <h3>
                    早发西山
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 沈颂</p>
                <pre>游子空有怀， 
赏心杳无路。 
前程数千里， 
乘夜连轻驭。 
缭绕松筱中， 
苍茫犹未曙。 
遥闻孤村犬， 
暗指人家去。 
疲马怀涧泉， 
征衣犯霜露。 
喧呼谿鸟惊， 
沙上或骞翥。 
娟娟东岑月， 
照耀独归虑。
                        </pre>
            </li>
            
            <li>
                <h3>
                    春旦歌
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 沈颂</p>
                <pre>常闻嬴女玉箫台， 
奏曲情深彩凤来。 
欲登此地销归恨， 
却羡双飞去不回。
                        </pre>
            </li>
            
            <li>
                <h3>
                    送人还吴
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 沈颂</p>
                <pre>人心不忘乡， 
矧余客已久。 
送君江南去， 
秋醉洛阳酒。 
赠言幽径兰， 
别思河堤柳。 
征帆暮风急， 
望望空延首。
                        </pre>
            </li>
            
            <li>
                <h3>
                    送金文学还日东
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 沈颂</p>
                <pre>君家东海东， 
君去因秋风。 
漫漫指乡路， 
悠悠如梦中。 
烟雾积孤岛， 
波涛连太空。 
冒险当不惧， 
皇恩措尔躬。
                        </pre>
            </li>
            
    </ul>
</body>

</html>