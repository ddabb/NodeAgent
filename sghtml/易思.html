<!DOCTYPE html>
<html lang="zh-CN">

<head>
    <meta charset="UTF-8">
    <title>
        易思
    </title>
</head>

<body>
    <h1>
        易思
    </h1>
    <p><strong>朝代:</strong>
        唐代
    </p>
    <p><strong>生平:</strong>
        一作易偲。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    山中送弟方质
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 易思</p>
                <pre>山中殷勤弟别兄， 
兄还送弟下山行。 
芦花飞处秋风起， 
日暮不堪闻雁声。
                        </pre>
            </li>
            
            <li>
                <h3>
                    郡城放猿献卫使君
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 易思</p>
                <pre>千岩万壑与云连， 
放出雕笼任自然。 
叶洒惊风啼暮雨， 
月凝残雪饮流泉。 
临岐莫似三声日， 
避射须依绕树年。 
应解感恩寻太守， 
攀萝时复到楼前。
                        </pre>
            </li>
            
            <li>
                <h3>
                    题袁州龙兴寺
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 易思</p>
                <pre>百尺古松松下寺， 
宝幡朱盖画珊珊。 
闲庭甘露几回落， 
青石绿苔犹未干。
                        </pre>
            </li>
            
    </ul>
</body>

</html>