<!DOCTYPE html>
<html lang="zh-CN">

<head>
    <meta charset="UTF-8">
    <title>
        胡玢
    </title>
</head>

<body>
    <h1>
        胡玢
    </h1>
    <p><strong>朝代:</strong>
        唐代
    </p>
    <p><strong>生平:</strong>
        胡玢，隐庐山，苦心五言。李腾廉问江西，弓旌不至，人惜之。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    巢燕
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 胡玢</p>
                <pre>燕来巢我檐， 
我屋非高大。 
所贵儿童善， 
保尔无殃祸。 
莫巢孀妇家， 
孀妇怨孤坐。 
妒尔长双飞， 
打尔危巢破。
                        </pre>
            </li>
            
            <li>
                <h3>
                    庐山桑落洲
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 胡玢</p>
                <pre>莫问桑田事， 
但看桑落洲。 
数家新住处， 
昔日大江流。 
古岸崩欲尽， 
平沙长未休。 
想应百年后， 
人世更悠悠。
                        </pre>
            </li>
            
            <li>
                <h3>
                    石楠树
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 胡玢</p>
                <pre>本自清江石上生， 
移栽此处称闲情。 
青云士尽识珍木， 
白屋人多唤俗名。 
重布绿阴滋藓色， 
深藏好鸟引雏声。 
余今一日千回看， 
每度看来眼益明。
                        </pre>
            </li>
            
    </ul>
</body>

</html>