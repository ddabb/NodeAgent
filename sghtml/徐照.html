<!DOCTYPE html>
<html lang="zh-CN">

<head>
    <meta charset="UTF-8">
    <title>
        徐照
    </title>
</head>

<body>
    <h1>
        徐照
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 徐照</p>
                <pre>帘影筛金线， 
炉烟篆翠丝。 
菰芽新出满盆池。 
唤起玉瓶添水、养鱼儿。 
意取钗虫碧， 
慵梳髻翅垂。 
相思无处说相思。 
笑把画罗小扇、觅春词。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 徐照</p>
                <pre>绿围红绕。 
一枕屏山晓。 
怪得今朝偏起早。 
笑道牡丹开了。 
迎人卷上珠帘， 
小螺未拂眉尖。 
贪教玉笼鹦鹉， 
杨花飞满妆奁。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 徐照</p>
                <pre>萤飞月里无光色。 
波水不摇楼影直。 
每怜宿粉涴啼痕， 
懒把旧书观字迹。 
枯荷露重时闻滴。 
君梦不来谁阻隔。 
妾身不畏浙江风， 
飞去飞来方瞬息。
                        </pre>
            </li>
            
            <li>
                <h3>
                    瑞鹧鸪
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 徐照</p>
                <pre>雨多庭石上苔文。 
门外春光老几分。 
为把旧书藏宝带， 
误翻残酒湿绡裙。 
风头花片难装缀， 
愁里莺声怯听闻。 
恰似翦刀裁破恨， 
半随妾处半随君。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 徐照</p>
                <pre>绿杨庭户静沈沈。 
杨花吹满襟。 
晚来闲向水边寻。 
惊飞双浴禽。 
分别後， 
忍登临。 
暮寒天气阴。 
妾心移得在君心。 
方知人恨深。
                        </pre>
            </li>
            
    </ul>
</body>

</html>