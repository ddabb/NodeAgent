<!DOCTYPE html>
<html lang="zh-CN">

<head>
    <meta charset="UTF-8">
    <title>
        崔曙
    </title>
</head>

<body>
    <h1>
        崔曙
    </h1>
    <p><strong>朝代:</strong>
        唐代
    </p>
    <p><strong>生平:</strong>
        崔曙，宋州人。开元二十六年登进士第，以《试明堂火珠》诗得名。诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九日登望仙台呈刘明府
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 崔曙</p>
                <pre>汉文皇帝有高台， 
此日登临曙色开。 
三晋云山皆北向， 
二陵风雨自东来。 
关门令尹谁能识， 
河上仙翁去不回。 
且欲近寻彭泽宰， 
陶然共醉菊花杯。
                        </pre>
            </li>
            
            <li>
                <h3>
                    古意
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔曙</p>
                <pre>绿笋总成竹， 
红花亦成子。 
能当此时好， 
独自幽闺里。 
夜夜苦更长， 
愁来不如死。
                        </pre>
            </li>
            
            <li>
                <h3>
                    同诸公谒启母祠
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔曙</p>
                <pre>閟宫凌紫微， 
芳草闭闲扉。 
帝子复何在， 
王孙游不归。 
春风鸣玉佩， 
暮雨拂灵衣。 
岂但湘江口， 
能令怀二妃。
                        </pre>
            </li>
            
            <li>
                <h3>
                    奉试明堂火珠
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔曙</p>
                <pre>正位开重屋， 
凌空出火珠。 
夜来双月满， 
曙后一星孤。 
天净光难灭， 
云生望欲无。 
遥知太平代， 
国宝在名都。
                        </pre>
            </li>
            
            <li>
                <h3>
                    奉酬中书相公至日圆丘摄事，合于中……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔曙</p>
                <pre>典籍开书府， 
恩荣避鼎司。 
郊丘资有事， 
斋戒守无为。 
宿雾蒙琼树， 
馀香覆玉墀。 
进经逢乙夜， 
展礼值明时。 
勋共山河列， 
名同竹帛垂。 
年年佐尧舜， 
相与致雍熙。
                        </pre>
            </li>
            
            <li>
                <h3>
                    宿大通和尚塔，敬赠如上人，兼呈常……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔曙</p>
                <pre>支公已寂灭， 
影塔山上古。 
更有真僧来， 
道场救诸苦。 
一承微妙法， 
寓宿清净土。 
身心能自观， 
色相了无取。 
森森松映月， 
漠漠云近户。 
岭外飞电明， 
夜来前山雨。 
然灯见栖鸽， 
作礼闻信鼓。 
晓霁南轩开， 
秋华净天宇。 
愿言出世尘， 
谢尔申及甫。
                        </pre>
            </li>
            
            <li>
                <h3>
                    对雨送郑陵
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 崔曙</p>
                <pre>别愁复经雨， 
别泪还如霰。 
寄心海上云， 
千里常相见。
                        </pre>
            </li>
            
            <li>
                <h3>
                    山下晚晴
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔曙</p>
                <pre>寥寥远天净， 
溪路何空濛。 
斜光照疏雨， 
秋气生白虹。 
云尽山色暝， 
萧条西北风。 
故林归宿处， 
一叶下梧桐。
                        </pre>
            </li>
            
            <li>
                <h3>
                    嵩山寻冯炼师不遇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔曙</p>
                <pre>青溪访道凌烟曙， 
王子仙成已飞去。 
更值空山雷雨时， 
云林薄暮归何处。 
第一百五十六卷
                        </pre>
            </li>
            
            <li>
                <h3>
                    早发交崖山还太室作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔曙</p>
                <pre>东林气微白， 
寒鸟急高翔。 
吾亦自兹去， 
北山归草堂。 
仲冬正三五， 
日月遥相望。 
萧萧过颍上， 
曨曨辨少阳。 
川冰生积雪， 
野火出枯桑。 
独往路难尽， 
穷阴人易伤。 
伤此无衣客， 
如何蒙雪霜。
                        </pre>
            </li>
            
            <li>
                <h3>
                    登水门楼，见亡友张贞期题望黄河诗……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔曙</p>
                <pre>吾友东南美， 
昔闻登此楼。 
人随川上逝， 
书向壁中留。 
严子好真隐， 
谢公耽远游。 
清风初作颂， 
暇日复销忧。 
时与文字古， 
迹将山水幽。 
已孤苍生望， 
空见黄河流。 
流落年将晚， 
悲凉物已秋。 
天高不可问， 
掩泣赴行舟。
                        </pre>
            </li>
            
            <li>
                <h3>
                    缑山庙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔曙</p>
                <pre>遗庙宿阴阴， 
孤峰映绿林。 
步随仙路远， 
意入道门深。 
涧水流年月， 
山云变古今。 
只闻风竹里， 
犹有凤笙音。
                        </pre>
            </li>
            
            <li>
                <h3>
                    送薛据之宋州
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔曙</p>
                <pre>无媒嗟失路， 
有道亦乘流。 
客处不堪别， 
异乡应共愁。 
我生早孤贱， 
沦落居此州。 
风土至今忆， 
山河皆昔游。 
一从文章事， 
两京春复秋。 
君去问相识， 
几人今白头。
                        </pre>
            </li>
            
            <li>
                <h3>
                    途中晓发
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔曙</p>
                <pre>晓霁长风里， 
劳歌赴远期。 
云轻归海疾， 
月满下山迟。 
旅望因高尽， 
乡心遇物悲。 
故林遥不见， 
况在落花时。
                        </pre>
            </li>
            
            <li>
                <h3>
                    颍阳东溪怀古
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔曙</p>
                <pre>灵溪氛雾歇， 
皎镜清心颜。 
空色不映水， 
秋声多在山。 
世人久疏旷， 
万物皆自闲。 
白鹭寒更浴， 
孤云晴未还。 
昔时让王者， 
此地闭玄关。 
无以蹑高步， 
凄凉岑壑间。
                        </pre>
            </li>
            
    </ul>
</body>

</html>