<!DOCTYPE html>
<html lang="zh-CN">

<head>
    <meta charset="UTF-8">
    <title>
        郭震
    </title>
</head>

<body>
    <h1>
        郭震
    </h1>
    <p><strong>朝代:</strong>
        唐代
    </p>
    <p><strong>生平:</strong>
        郭震，字元振，魏州贵乡人。以字显。少有大志，十八举进士，为通泉尉。任侠使气，拨去小节，尝盗铸及掠卖部中口千馀，以饷遗宾客。武后召欲诘，既与语，奇之，索所为文章，上《宝剑篇》。后览嘉叹。授右武卫铠曹参军，进奉宸监丞。久之，拜凉州都督。中宗神龙中，迁左骁卫将军、安西大都护。睿宗立，召为太仆卿。景云二年，进同中书门下三品。先天元年，为朔方军大总管。明年，以兵部尚书复同中书门下三品，封代国公。明皇讲武骊山，以军容不整，流新州。开元元年，起为饶州司马，道病卒。集二十卷，今编诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    二月乐游诗
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郭震</p>
                <pre>二月芳游始， 
开轩望晓池。 
绿兰日吐叶， 
红蕊向盈枝。 
柳色行将改， 
君心幸莫移。 
阳春遽多意， 
唯愿两人知。
                        </pre>
            </li>
            
            <li>
                <h3>
                    云
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郭震</p>
                <pre>聚散虚空去复还， 
野人闲处倚筇看。 
不知身是无根物， 
蔽月遮星作万端。
                        </pre>
            </li>
            
            <li>
                <h3>
                    十月乐游诗
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郭震</p>
                <pre>十月严阴盛， 
霜气下玉台。 
罗衣差自解， 
绮帐待君开。 
银箭更筹缓， 
金炉香气来。 
愁仍夜未几， 
已使炭成灰。
                        </pre>
            </li>
            
            <li>
                <h3>
                    古剑篇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郭震</p>
                <pre>君不见昆吾铁冶飞炎烟， 
红光紫气俱赫然。 
良工锻炼凡几年， 
铸得宝剑名龙泉。 
龙泉颜色如霜雪， 
良工咨嗟叹奇绝。 
琉璃玉匣吐莲花， 
错镂金环映明月。 
正逢天下无风尘， 
幸得周防君子身。 
精光黯黯青蛇色， 
文章片片绿龟鳞。 
非直结交游侠子， 
亦曾亲近英雄人。 
何言中路遭弃捐， 
零落漂沦古狱边。 
虽复尘埋无所用， 
犹能夜夜气冲天。 
古
                        </pre>
            </li>
            
            <li>
                <h3>
                    同徐员外除太子舍人寓直之作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郭震</p>
                <pre>太子擅元良， 
宫臣命伟长。 
除荣辞会府， 
直宿总书坊。 
露湿幽岩桂， 
风吹便坐桑。 
阁连云一色， 
池带月重光。 
叶死兰无气， 
荷枯水不香。 
遥闻秋兴作， 
言是晋中郎。
                        </pre>
            </li>
            
            <li>
                <h3>
                    塞上
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郭震</p>
                <pre>塞外虏尘飞， 
频年出武威。 
死生随玉剑， 
辛苦向金微。 
久戍人将老， 
长征马不肥。 
仍闻酒泉郡， 
已合数重围。
                        </pre>
            </li>
            
            <li>
                <h3>
                    子夜四时歌六首·春歌
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郭震</p>
                <pre>陌头杨柳枝， 
已被春风吹。 
妾心正断绝， 
君怀那得知。 
青楼含日光， 
绿池起风色。 
赠子同心花， 
殷勤此何极。
                        </pre>
            </li>
            
            <li>
                <h3>
                    寄刘校书
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郭震</p>
                <pre>俗吏三年何足论， 
每将荣辱在朝昏。 
才微易向风尘老， 
身贱难酬知己恩。 
御苑残莺啼落日， 
黄山细雨湿归轩。 
回首汉家丞相府， 
昨来谁得扫重门。
                        </pre>
            </li>
            
            <li>
                <h3>
                    惜花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郭震</p>
                <pre>艳拂衣襟蕊拂杯， 
绕枝闲共蝶徘徊。 
春风满目还惆怅， 
半欲离披半未开。
                        </pre>
            </li>
            
            <li>
                <h3>
                    王昭君三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郭震</p>
                <pre>自嫁单于国， 
长衔汉掖悲。 
容颜日憔悴， 
有甚画图时。 
压践冰霜域， 
嗟为边塞人。 
思从漠南猎， 
一见汉家尘。 
闻有南河信， 
传言杀画师。 
始知君念重， 
更肯惜峨眉。
                        </pre>
            </li>
            
            <li>
                <h3>
                    米囊花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郭震</p>
                <pre>开花空道胜于草， 
结实何曾济得民。 
却笑野田禾与黍， 
不闻弦管过青春。
                        </pre>
            </li>
            
            <li>
                <h3>
                    莲花
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郭震</p>
                <pre>脸腻香薰似有情， 
世间何物比轻盈。 
湘妃雨后来池看， 
碧玉盘中弄水晶。 
卷六十七
                        </pre>
            </li>
            
            <li>
                <h3>
                    萤
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郭震</p>
                <pre>秋风凛凛月依依， 
飞过高梧影里时。 
暗处若教同众类， 
世间争得有人知。
                        </pre>
            </li>
            
            <li>
                <h3>
                    蛩
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郭震</p>
                <pre>愁杀离家未达人， 
一声声到枕前闻。 
苦吟莫向朱门里， 
满耳笙歌不听君。
                        </pre>
            </li>
            
            <li>
                <h3>
                    野井
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郭震</p>
                <pre>纵无汲引味清澄， 
冷浸寒空月一轮。 
凿处若教当要路， 
为君常济往来人。
                        </pre>
            </li>
            
    </ul>
</body>

</html>