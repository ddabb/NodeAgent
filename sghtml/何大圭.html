<!DOCTYPE html>
<html lang="zh-CN">

<head>
    <meta charset="UTF-8">
    <title>
        何大圭
    </title>
</head>

<body>
    <h1>
        何大圭
    </h1>
    <p><strong>朝代:</strong>
        宋代
    </p>
    <p><strong>生平:</strong>
        何大圭，字晋之，广德（属安徽）人。宋徽宗宣和八年，进士及第。仕为秘书省著
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何大圭</p>
                <pre>绿树莺啼春正浓。 
钗头青杏小， 
绿成丛。 
玉船风动酒鳞红。 
歌声咽， 
相见几时重。 
车马去匆匆。 
路随芳草远， 
恨无穷。 
相思只在梦魂中。 
今宵月， 
偏照小楼东。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何大圭</p>
                <pre>今夕出佳月， 
银汉泻高寒。 
风缠云卷， 
转觉天陛玉楼宽。 
疑是金华仙子， 
又喜经年药就， 
倾出玉团团。 
收拾江河影， 
都向镜中蟠。 
横霜笛， 
吹明影， 
到中天。 
要令四海瞻望， 
千古此轮安。 
何岁何年无月， 
唯有谪仙著语， 
高绝不能攀。 
我欲唤空起， 
云海路漫漫。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何大圭</p>
                <pre>鱼尾霞收明远树。 
翠色黏天， 
一叶迎风举。 
一笑相逢蓬海路。 
人间风月如尘土。 
翦水双眸云鬓吐。 
醉倒天瓢， 
笑语生香雾。 
此会未阑须记取。 
蟠桃几度吹红雨。
                        </pre>
            </li>
            
    </ul>
</body>

</html>