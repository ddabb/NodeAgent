<!DOCTYPE html>
<html lang="zh-CN">

<head>
    <meta charset="UTF-8">
    <title>
        李憕
    </title>
</head>

<body>
    <h1>
        李憕
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李憕，太原文水人。举明经。开元初，为咸阳尉。张说为并州长史太平军大使时，引憕常在幕下。后为宇文融判官，括田课最。迁监察御史，历给事中，河南少尹。天宝初，出为清河太守，改尚书右丞、京兆尹。转光禄卿、东都留守，迁礼部尚书。安禄山陷长安，遇害。赠司徒，谥忠烈。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    同望幸新亭赐钱公宴
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李憕</p>
                <pre>感梦通玄化， 
覃恩降紫宸。 
赐钱开汉府， 
分帛醉尧人。 
地隔朝宗庆， 
亭临卜洛新。 
行看广云雨， 
二月次东巡。
                        </pre>
            </li>
            
            <li>
                <h3>
                    和户部杨员外伯成寓直
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李憕</p>
                <pre>落日弥纶地， 
公才画省郎。 
词惊起草笔， 
坐引护衣香。 
双阙天河近， 
千门夕漏长。 
遥知台上宿， 
不独有文强。
                        </pre>
            </li>
            
            <li>
                <h3>
                    奉和圣制从蓬莱向兴庆阁道中留……
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李憕</p>
                <pre>别馆春还淑气催， 
三宫路转凤凰台。 
云飞北阙轻阴散， 
雨歇南山积翠来。 
御柳遥随天仗发， 
林花不待晓风开。 
已知圣泽深无限， 
更喜年芳入睿才。
                        </pre>
            </li>
            
    </ul>
</body>

</html>