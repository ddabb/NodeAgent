<!DOCTYPE html>
<html lang="zh-CN">

<head>
    <meta charset="UTF-8">
    <title>
        李居仁
    </title>
</head>

<body>
    <h1>
        李居仁
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    天香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李居仁</p>
                <pre>瀛峤浮烟， 
沧波挂月， 
潜虬睡起清晓。 
万里槎程， 
一番花信， 
付与露薇冰脑。 
纤云渐暖， 
凝翠席、氤氲不了。 
银叶重调火活。 
珠帘日垂风悄。 
螺屏酒醒梦好。 
绣罗帱、依旧痕少。 
几度试拈心字， 
暗惊芳抱。 
隐约仙舟路杳。 
谩佩影玲珑护娇小。 
素手金篝， 
春情未老。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李居仁</p>
                <pre>蕊仙群拥宸游， 
素肌似怯波心冷。 
霜裳缟夜， 
冰壶凝露， 
红尘洗尽。 
弄玉轻盈， 
飞琼绰约， 
淡妆临镜。 
更多情、一片碧云不掩， 
笼娇面、回清影。 
菱唱数声乍听。 
载名娃、藕丝萦艇。 
雪鸥沙鹭， 
夜来同梦， 
晓风吹醒。 
酒量全消， 
粉痕微渍， 
色明香莹。 
问此花， 
盖贮瑶池， 
应未许、繁红并。
                        </pre>
            </li>
            
    </ul>
</body>

</html>