<!DOCTYPE html>
<html lang="zh-CN">

<head>
    <meta charset="UTF-8">
    <title>
        李亿
    </title>
</head>

<body>
    <h1>
        李亿
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    徵招
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 李亿</p>
                <pre>翠壶浸雪明谣夜， 
初疑玉虬飞动。 
莫弄紫箫吹， 
堕寒琼惊梦。 
把红炉对拥。 
怕清魄， 
不禁霜重。 
爱护殷勤， 
待长留作， 
道人香供。 
尘暗古南州， 
风流远、谁寻故枝么凤。 
谩举目销凝， 
对愁云曚暡。 
向霞扉月洞。 
且嚼蕊、细开春瓮。 
这奇绝， 
好唤苍髯， 
与竹君来共。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李亿</p>
                <pre>镜鸾分影， 
望天涯肠断， 
悄无红叶。 
几度秋风吹翠被， 
一缕幽香难灭。 
燕卜新梁， 
花移别槛， 
回首春如客。 
欢情何在， 
绿杨空销愁色。 
可是今古风流， 
小乔姝丽， 
只许周郎得。 
金谷珠帘空百尺， 
不碍梦魂飞入。 
钗股盟深， 
旧缘未断， 
月有重圆日。 
蓝桥路近， 
乘云先问消息。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李亿</p>
                <pre>画楼酒醒春心悄。 
残月悠悠芳梦晓。 
娇汗浸低鬟。 
屏山云雨阑。 
香车河汉路。 
又是匆匆去。 
鸾扇护明妆。 
含情看绿杨。
                        </pre>
            </li>
            
    </ul>
</body>

</html>