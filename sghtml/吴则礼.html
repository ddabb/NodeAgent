<!DOCTYPE html>
<html lang="zh-CN">

<head>
    <meta charset="UTF-8">
    <title>
        吴则礼
    </title>
</head>

<body>
    <h1>
        吴则礼
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    东风第一枝
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>经国谋猷， 
补天气力， 
岳祗来佐兴运。 
王当华阙春融， 
共仰相门地峻。 
清台占象， 
见壁月、珠星明润。 
对一百五日风光， 
二十四番花信。 
勋共德、继增篆鼎。 
今共古、问谁比并。 
广乐初出， 
层霄寿斝， 
旋颁紫叶， 
湘桃浓杏。 
映彩服、朱颜青鬓。 
看千岁， 
桀阁飞楼， 
燕赏太平光景。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>淮山清夜。 
镜面平铺纤月挂。 
端是生还。 
同倚西风十二栏。 
休论往事。 
投老相逢真梦寐。 
两鬓疏疏。 
好在松江一尺鲈。
                        </pre>
            </li>
            
            <li>
                <h3>
                    声声慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>林塘朱夏， 
雨过斑斑， 
绿苔绕地初遍。 
叶底雏莺， 
犹记日斜春晚。 
芙蕖靓妆红粉， 
傍高荷、闲倚歌扇。 
轻风起， 
縠纹滟滟， 
翠生波面。 
可是追凉月下， 
清坐久， 
微云屡遮星汉。 
露湿纶巾， 
遥望玉清台殿。 
白头共论胜事， 
须偿五湖深愿。 
南枝好， 
有南飞乌鹊， 
绕枝低转。
                        </pre>
            </li>
            
            <li>
                <h3>
                    多丽
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>听新蝉， 
舜琴初弄清弦。 
伴薰风、匆匆佳气， 
锺希世英贤。 
正芳蓂、更馀九荚， 
况强仕， 
犹待三年。 
笔下烟云， 
胸中岩壑， 
玉峰凛凛映人寒。 
公不见、清潭宝剑， 
九彩动星躔。 
浑疑是， 
风雷变化， 
落在人间。 
驻东阳、清谭终日， 
种成桃李森然。 
向庭闱、彩衣有庆， 
更华萼、棠棣相鲜。 
骥足难留， 
牛刀暂屈， 
匪朝伊夕步花砖。 
自今往、掀天扶地， 
声迹寄凌烟。 
它时事， 
赤松共约， 
携手骖鸾。
                        </pre>
            </li>
            
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>鹤舞青青雪里松。 
冰门龟在藻， 
绿蒙茸。 
一成不见蕊珠宫。 
蟠桃熟， 
犹待几东风。 
玉酒紫金锺。 
非烟罗幕暖， 
宝□浓。 
赠君春色腊寒中。 
君留取， 
长伴脸边红。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>尽晴春自老， 
乍翠巘、出清流。 
望杳杳飞旌， 
翩翩戍骑， 
初过边头。 
幽花尚猗短岸， 
渐鸣禽、唤友绕行輈。 
端有雕戈锦领， 
竟驰騕袅骅骝。 
凝眸。 
雁入长天， 
羌管罢、陇云愁。 
共解鞍临水， 
雷惊电散， 
雪溅霜浮。 
玉觞正风味好， 
对幽香、堕蕊且消忧。 
莫以纶巾羽扇， 
便忘绿浦沧洲。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>秋生泽国， 
无边落木， 
又作萧萧下。 
澄江过雨， 
凉飙吹面， 
黄花初把。 
苍鬓羁孤， 
粗营鸡黍， 
浊醪催贳。 
对斜斜露脚， 
寒香正好， 
幽人去、空惊咤。 
头上纶巾醉堕， 
要猗眠、水云萦舍。 
牵衣儿女， 
归来欢笑， 
仍邀同社。 
月底蓬门， 
一株江树， 
悲虫鸣夜。 
把茱萸细看， 
牛山底事， 
强成沾洒。
                        </pre>
            </li>
            
            <li>
                <h3>
                    江楼令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 吴则礼</p>
                <pre>凭栏试觅红楼句， 
听考考、城头暮鼓。 
数骑翩翩度孤戍。 
尽雕弓白羽。 
平生正被儒冠误。 
待闲看、将军射虎。 
朱槛潇潇过微雨。 
送斜阳西去。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>庆锺华胄。 
人物朝端秀。 
朝罢章华骄马骤。 
十万人家举手。 
後房桃李娟娟。 
有谁云雨恩偏。 
看取晚春时候， 
兰芽玉茁争妍。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>玉垒尊罍， 
清秋关塞， 
正宜催唤香醪。 
凉风吹帽， 
横槊试登高。 
相见征西旧事， 
龙山会、宾主俱豪。 
来群雁， 
凉生画角， 
红叶聚亭皋。 
南洲、应好在， 
长关梦眼， 
天际云涛。 
有一簪黄菊， 
两鬓霜毛。 
快把金荷共倒， 
凝望久、只遣魂消。 
君须听， 
新翻燕乐， 
馀韵响檀槽。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 吴则礼</p>
                <pre>我公两器兼文武。 
谈笑岩廊无治古。 
经颜绿发已官高， 
赤儿绣裳今仲父。 
我欲形容无妙识。 
颂穆清风须吉甫。 
望公聊比太山云， 
岁岁年年天下雨。
                        </pre>
            </li>
            
            <li>
                <h3>
                    秦楼月·忆秦娥
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 吴则礼</p>
                <pre>怅离阕。 
淮南三度梅花发。 
梅花发。 
片帆西去， 
落英如雪。 
新秦古塞人华发。 
一樽别酒君听说。 
君听说。 
胡笳征雁， 
陇云沙月。
                        </pre>
            </li>
            
            <li>
                <h3>
                    红楼慢
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 吴则礼</p>
                <pre>声慑燕然， 
势压横山， 
镇西名重榆塞。 
干霄百雉朱阑下， 
极目长河如带。 
玉垒凉生过雨， 
帘卷晴岚凝黛。 
有城头、钟鼓连云， 
殷春雷天外。 
长啸， 
畴昔驰边骑。 
听陇底鸣笳， 
风搴双旆。 
霜髯飞将曾百战， 
欲掳名王朝帝。 
锦带吴钩未解， 
谁识凭栏深意。 
空沙场， 
牧马萧萧晚无际。
                        </pre>
            </li>
            
            <li>
                <h3>
                    绛都春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>韶华渐好。 
报锦里又是， 
春风来早。 
昴宿降萧， 
崧岳生申符英表。 
三朝倖望人倾祷。 
寿与长城俱老。 
碧油红旆， 
高牙大纛一时荣耀。 
矫矫。 
甘泉旧德， 
少年日， 
翰苑玉堂曾到。 
润饰帝谟， 
粉泽皇猷文章妙。 
主盟经济尊吾道。 
早晚促归岩庙。 
愿同海内苍生， 
伫看凤诏。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>夜寒闲倚西楼月。 
消尽江南雪。 
东风明日木兰船。 
想见阳关声彻、雁连天。 
斜斜洲渚溶溶水。 
端负青春醉。 
平安小字几时回。 
空有暗香疏影、陇头梅。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴则礼</p>
                <pre>梅花褪雪。 
赏心莫使慵欢悦。 
大家且恁同攀折。 
馀蕊残英， 
偏称淡笼月。 
当初相见花初发。 
如今花谢人离缺。 
一年又比一年别。 
惟有花枝， 
只似旧时节。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 吴则礼</p>
                <pre>永遇英雄际会时。 
垂天鹏翼逐云飞。 
退朝日上青花道， 
催直霜零赤雁池。 
鸣汉履， 
侍唐眉。 
渭川莘野晚追随。 
归来仍对金銮老， 
三峡词源气未衰。
                        </pre>
            </li>
            
    </ul>
</body>

</html>