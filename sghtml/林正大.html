<!DOCTYPE html>
<html lang="zh-CN">

<head>
    <meta charset="UTF-8">
    <title>
        林正大
    </title>
</head>

<body>
    <h1>
        林正大
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一丛花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>知章骑马似乘船。 
落井眼花圆。 
汝阳三斗朝天去， 
左丞相、鲸吸长川。 
潇洒宗之， 
皎如玉树， 
举盏望青天。 
长斋苏晋爱逃禅， 
李白富诗篇。 
三杯草圣传张旭， 
更焦遂、五斗惊筵。 
一笑相逢， 
衔杯乐圣， 
同是饮中仙。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>须信乾坤如逆旅， 
都来一梦浮生。 
夜游秉烛尽欢情。 
阳春烟景媚， 
乐事史来并。 
座上群公皆俊秀， 
高谈幽赏俱清。 
飞觞醉月莫辞频。 
休论金谷罚， 
七步看诗成。
                        </pre>
            </li>
            
            <li>
                <h3>
                    意难忘
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>蜀道登天。 
望峨眉横绝， 
石栈相连。 
西来当鸟道， 
逆浪俯回川。 
猿与鹤， 
莫攀缘。 
九折耸岩峦。 
算咫尺、扪参历井， 
回首长叹。 
西游何日当还。 
听子规啼月， 
愁减朱颜。 
连峰天一握， 
飞瀑壑争喧。 
排剑阁， 
越天关。 
豺虎乱朝昏。 
问锦城， 
虽云乐土， 
何似家山。
                        </pre>
            </li>
            
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>泛松江、水遥山碧， 
清寒微动秋浦。 
霜云霁色横无际， 
别鹄惊鸿无数。 
朝又暮。 
听牧笛长吹， 
隐隐渔榔度。 
骚人才子。 
既览物兴怀， 
浮游尘外， 
啸傲剧清思。 
人间世。 
扰扰荣途要路。 
瀛洲琼馆安所。 
轩裳何似渔蓑兴， 
萧散龙游鹤渚。 
须归去。 
办双桨孤帆， 
云月和烟雨。 
江湖伴侣。 
趁社橘初黄， 
汀葭馀翠， 
成我莼鲈趣。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>凌波仙子袜生尘。 
水上步轻盈。 
种作寒花愁绝， 
断肠谁与招魂。 
天教付与， 
含香体素， 
倾国倾城。 
寂寞岁寒为伴， 
藉他矾弟梅兄。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>黄河天上派， 
到东海、去难收。 
况镜里堪悲， 
星星白发， 
早上人头。 
人生尽欢得意， 
把金尊、对月莫空休。 
天赋君材有用， 
千金散聚何忧。 
请君听我一清讴。 
锺鼎复奚求。 
但烂醉春风， 
古来惟有， 
饮者名留。 
陈王昔时宴乐， 
拼十千、斗酒恣欢游。 
莫惜貂裘将换， 
与消千古愁。
                        </pre>
            </li>
            
            <li>
                <h3>
                    水调歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>华裾织翡翠， 
金辔闹珑璁。 
宝蹄轻稳， 
香尘满地骤隆隆。 
云是东京才子， 
名擅文章钜伯， 
一世独推雄。 
高盖拥宾从， 
下马气如虹。 
运元精， 
锺神秀， 
贯当中。 
磊磊落落， 
二十八宿列心胸。 
前殿当年奏赋， 
笔补天工造化， 
声价欲摩空。 
却笑庞眉客， 
垂翅附冥鸿。
                        </pre>
            </li>
            
            <li>
                <h3>
                    水调歌·水调
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>人笑杜陵客， 
短褐鬓如丝。 
得钱沽酒， 
时赴郑老同襟期。 
清夜沈沈春酌， 
歌语灯前细雨， 
相觅不相疑。 
忘形到尔汝， 
痛饮真吾师。 
问先生， 
今去也， 
早归来。 
先生去後， 
石田茅屋恐苍苔。 
休怪相如涤器， 
莫学子云投阁， 
儒术亦佳哉。 
谁道官独冷， 
衮衮上兰台。
                        </pre>
            </li>
            
            <li>
                <h3>
                    江神子·江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>狂胡鞍马自为家。 
遣宫娃。 
嫁胡沙。 
万里风烟， 
行不见京华。 
马上思归哀怨极， 
推却手， 
奏琵琶。 
胡儿共听亦咨嗟。 
貌如花。 
落天涯。 
谁按新声， 
争向汉宫夸。 
纤手不知离别苦， 
肠欲断， 
恨如麻。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>大人先生， 
高怀逸兴， 
酒肉寓名。 
纵幕天席地， 
居无庐室， 
以八荒为域， 
日月为扃。 
贵介时豪， 
搢绅处士， 
未解先生酒适情。 
徒劳尔， 
谩是非锋起， 
有耳谁听。 
先生。 
挈榼提罂。 
更箕踞衔杯枕麴生。 
但无思无虑， 
陶陶自得， 
任兀然而醉， 
恍然而醒。 
静听无闻， 
熟视无睹， 
以醉为乡乐性真。 
谁知我， 
彼二豪犹是， 
蜾蠃螟蛉。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>若耶溪女。 
笑隔荷花语。 
日照新妆明楚楚， 
香袖风颻轻举。 
谁家白面游郎。 
两三遥映垂杨。 
醉踏落花归去， 
踌躇空断柔肠。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>为忆当时， 
沈醉里、青楼弄月。 
闲想像、绣帏珠箔， 
魂飞心折。 
羞向妲娥谈旧事， 
几经三五盈还缺。 
望翠眉、蝉鬓一天涯， 
伤离别。 
寻作梦， 
巫云结。 
流别泪， 
湘江咽。 
对花深两岸， 
忽添悲切。 
试与含愁弹绿绮， 
知音不遇弦空绝。 
忽窗前、一夜寄相思， 
梅花发。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>武昌七十庞眉叟。 
学笛从年少。 
萧萧笛竹楚山秋。 
当日买林、曾典黑貂裘。 
一声占尽秋江月。 
天外行云绝。 
如今老去兴犹迟。 
尚想时时、一曲梦中吹。
                        </pre>
            </li>
            
            <li>
                <h3>
                    贺新凉·贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林正大</p>
                <pre>兰亭当日事。 
有崇山、茂林修竹， 
群贤毕至。 
湍急清流相映带， 
旁引流觞曲水。 
但畅叙、幽情而已。 
一咏一觞真足乐， 
厌管弦丝竹纷尘耳。 
春正暮， 
共修禊。 
惠风和畅新天气。 
骋高怀、仰观宇宙， 
俯察品类。 
俯仰之间因所寄， 
放浪形骸之外。 
曾不知、老之将至。 
感慨旧游成陈迹， 
念人生、行乐都能几。 
後视今， 
犹昔尔。
                        </pre>
            </li>
            
            <li>
                <h3>
                    酹江月·念奴娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 林正大</p>
                <pre>泛舟赤壁， 
正风徐波静， 
举尊属客。 
渺渺予怀天一望， 
万顷凭虚独立。 
桂桨空明， 
洞箫声彻， 
怨慕还凄恻。 
星稀月淡， 
江山依旧陈迹。 
因念酾酒临江， 
赋诗横槊， 
好在今安适。 
谩寄蜉蝣天地尔， 
瞬目盈虚消息。 
江上清风， 
山间明月， 
与子欢无极。 
翻然一笑， 
不知东方既白。
                        </pre>
            </li>
            
    </ul>
</body>

</html>