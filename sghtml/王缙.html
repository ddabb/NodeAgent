<!DOCTYPE html>
<html lang="zh-CN">

<head>
    <meta charset="UTF-8">
    <title>
        王缙
    </title>
</head>

<body>
    <h1>
        王缙
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王缙，字夏卿。与兄维早以文翰著称，连应草泽及文辞清丽科。累授侍御史，武部员外。禄山乱，选为太原少尹，与李光弼同守太原。有谋略，加宪部侍郎。广德二年，拜黄门侍郎同平章事，寻持节行营，历诸镇。大历中召还，拜门下侍郎，复知政事，以附元载，连贬刺史。后除太子宾客，分司东都。诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    与卢员外象过崔处士兴宗林亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王缙</p>
                <pre>身名不问十年馀， 
老大谁能更读书。 
林中独酌邻家酒， 
门外时闻长者车。
                        </pre>
            </li>
            
            <li>
                <h3>
                    九日作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王缙</p>
                <pre>莫将边地比京都， 
八月严霜草已枯。 
今日登高樽酒里， 
不知能有菊花无。
                        </pre>
            </li>
            
            <li>
                <h3>
                    别辋川别业
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 王缙</p>
                <pre>山月晓仍在， 
林风凉不绝。 
殷勤如有情， 
惆怅令人别。
                        </pre>
            </li>
            
            <li>
                <h3>
                    古别离
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王缙</p>
                <pre>下阶欲别离， 
相对映兰丛。 
含辞未及吐， 
泪落兰丛中。 
高堂秋静日， 
罗衣飘暮风。 
谁能待明月， 
回首见床空。
                        </pre>
            </li>
            
            <li>
                <h3>
                    同王昌龄裴迪游青龙寺昙壁上人兄院……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王缙</p>
                <pre>林中空寂舍， 
阶下终南山。 
高卧一床上， 
回看六合间。 
浮云几处灭， 
飞鸟何时还。 
问义天人接， 
无心世界闲。 
谁知大隐者， 
兄弟自追攀。
                        </pre>
            </li>
            
            <li>
                <h3>
                    杂曲歌辞·古别离
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王缙</p>
                <pre>下阶欲离别， 
相对映兰丛。 
含辞未及吐， 
泪落兰丛中。 
高堂静秋日， 
罗衣飘暮风。 
谁能待明月， 
回首见床空。
                        </pre>
            </li>
            
            <li>
                <h3>
                    青雀歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王缙</p>
                <pre>林间青雀儿， 
来往翩翩绕一枝。 
莫言不解衔环报， 
但问君恩今若为。
                        </pre>
            </li>
            
    </ul>
</body>

</html>