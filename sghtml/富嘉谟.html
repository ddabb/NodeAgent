<!DOCTYPE html>
<html lang="zh-CN">

<head>
    <meta charset="UTF-8">
    <title>
        富嘉谟
    </title>
</head>

<body>
    <h1>
        富嘉谟
    </h1>
    <p><strong>朝代:</strong>
        唐代
    </p>
    <p><strong>生平:</strong>
        富嘉谟，雍州武功人。举进士。长安中，累官晋阳尉，预修《三教珠英》。中兴初，历左台御史，与吴少微友善。属词并以经典为本，文体一变，号为富吴体。张说称其文如孤峰绝岸，壁立万仞，浓云郁兴，震雷俱发，诚可畏也。若施于廊庙，则骇矣。集十卷，今存诗一首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    明冰篇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 富嘉谟</p>
                <pre>北陆苍茫河海凝， 
南山阑干昼夜冰， 
素彩峨峨明月升。 
深山穷谷不自见， 
安知采斫备嘉荐， 
阴房涸沍掩寒扇。 
阳春二月朝始暾， 
春光潭沱度千门， 
明冰时出御至尊。 
彤庭赫赫九仪备， 
腰玉煌煌千官事， 
明冰毕赋周在位。 
忆昨沙漠寒风涨， 
昆仑长河冰始壮， 
漫汗崚嶒积亭障。 
嗈嗈鸣雁江上来， 
禁苑池台冰复开， 
摇青涵绿映楼台。 
豳歌七月王风始， 
凿冰藏用昭物轨， 
四时不忒千万祀。
                        </pre>
            </li>
            
    </ul>
</body>

</html>