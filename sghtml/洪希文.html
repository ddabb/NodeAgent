<!DOCTYPE html>
<html lang="zh-CN">

<head>
    <meta charset="UTF-8">
    <title>
        洪希文
    </title>
</head>

<body>
    <h1>
        洪希文
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>欲借明光无问处， 
野怀雅趣林丘。 
不妨枕漱事迟留。 
千岩如竞秀， 
万壑欲争流。 
月观风亭随处好， 
顿令热恼全收。 
一觞一咏足清游。 
世情看白发， 
心事付沙鸥。
                        </pre>
            </li>
            
            <li>
                <h3>
                    倦寻芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>卧鸭炉边， 
翔鸳屏底， 
正断肠处。 
烟草风花， 
妆点春愁无数。 
贪睡海棠酣晕脸， 
欹眠杨柳狂飞絮。 
倚东风， 
子规叫月， 
乱莺啼树。 
尽游赏吞花卧酒， 
握月担风， 
谁诉离绪。 
镜里朱颜， 
还被青春领去。 
＊＊红飞愁万点， 
丝丝绿织愁千缕。 
这光阴， 
那堪几番风雨。
                        </pre>
            </li>
            
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>秋光如此， 
摧落堪嗟， 
菊颖正新黄。 
对远山如画， 
残霞似缕， 
淡淡烟光。 
怪得数声喜鹊， 
好语绕山墙。 
报道黄华使， 
载酒登冈。 
回望碧云深处， 
凛绣衣霄汉， 
玉斧光芒。 
况幕中二客， 
辣手试风霜。 
看醉蘸龙蛇键笔， 
借时人、脍炙齿牙香。 
侬才薄， 
如何七步， 
急就成章。
                        </pre>
            </li>
            
            <li>
                <h3>
                    品令
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>旋碾龙团试。 
要着盏无留腻。 
＊云献瑞， 
乳花斗巧， 
松风飘沸。 
为致中情， 
多谢故人千里。 
泉香品异。 
迥休把寻常比。 
啜过惟有， 
自知不带， 
人间火气。 
心许云谁， 
太尉党家有妓。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>四月朱樱乍熟， 
甘露一般清味。 
禽嘴夺将来， 
卸在赤牙盘里。 
何似。 
何似。 
清净麾尼珠子。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>月华似水， 
正同云天气， 
流光如烁。 
冷气射入寒瘁竦， 
走下深帘重幕。 
十二琼楼， 
三千玉斧， 
手冻恁谁断。 
乘鸾女子， 
为伊再三惊愕。 
回顾玉露凄清， 
恐非人世， 
怎敢轻谐谑。 
上界神仙官府足， 
肝胆骤然倾落。 
冻合关河， 
光摇牛斗， 
飞起横江鹤。 
平明起视， 
雪封枝上梅萼。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>问讯梨花， 
不知还解否， 
几番风。 
雨打黄昏， 
泥香白雪， 
愁与谁同。 
可堪凤懒莺慵。 
飞不到、萧娘镜中。 
望断碧山， 
恨迷芳草， 
春太匆匆。
                        </pre>
            </li>
            
            <li>
                <h3>
                    桃源忆故人
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>西风摇落梧桐井。 
气入韩堂凄冷。 
百炼江心铜镜。 
照尽孤鸾影。 
利锥早脱囊中颖。 
跃冶怎逃顽＊。 
独抱素心谁省。 
漏瓮劳修绠。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>崖谷摇落尽， 
银海眩花生。 
霏霏漾漾， 
闭门三日断行人。 
我欲寻幽无路， 
但见砌平凹凸， 
粲粲尽堆琼。 
片片匀如翦， 
散入马蹄轻。 
梅索笑， 
竹含贞， 
酒频倾。 
矜香斗色， 
鼻塞无孔眼瞠瞠。 
昔则寒林水墨， 
今则瑶台琪树， 
奇妙孰能名。 
起舞歌白雪， 
聊聊我幽情。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>降庭佳气葱葱， 
辉联南极光如画。 
门弧纪瑞， 
华筵开宴， 
兜离仙奏。 
梨枣功深， 
汞铅诀秘， 
内丹初就。 
咽壶中日月， 
放怀诗酒， 
这安乐、窝中叟。 
梦语喧传万口。 
况鸡林、有人亲售。 
当家句律， 
早传骥子， 
孙枝又秀。 
自愧长文， 
远离车膝， 
几时回首。 
料得今朝欢笑， 
大家拜舞， 
外翁千寿
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>农乐丰年， 
击坏西东， 
千仓腐红。 
正火剂漫山， 
丹青炫转， 
朱华冒水， 
云锦缤纷。 
钟秀燕山， 
分付壶峤， 
郁郁葱葱初度辰。 
人争道， 
卿云甘露， 
毓瑞储精。 
公余玉尘纶巾。 
远赛过唐贤辈行人。 
看笔军扫阵， 
羊欣给役， 
诗工缀锦， 
王翰求邻。 
咀嚼群经， 
搜罗百史， 
办下功夫日日新。 
东泉水， 
愿永沾学海， 
混混涯津。 
留京师， 
左以与之。 
史记天官书， 
若烟非烟， 
若云非云， 
  纷纷， 
萧瑟轮， 
是谓卿云。 
卿音庆， 
轮音菅。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>野亭驿路， 
尽是寻幽客。 
水曲山隈浩无极。 
见松荒菊老， 
岁晏江空， 
摇落尽、几点南枝消息。 
天寒云淡， 
月弄黄昏色。 
绰约真仙藐姑射。 
占得百花头上， 
积雪层冰， 
捱不去， 
只恁地皑皑白。 
问广平心事竟何如， 
纵铁石肝肠， 
也难赋得。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    元代, 洪希文</p>
                <pre>独坐书斋日正中。 
平生三昧试茶功。 
起看水火自争雄。 
势挟怒涛翻急雪， 
韵胜甘露透香风。 
晚凉月色照孤松。
                        </pre>
            </li>
            
            <li>
                <h3>
                    海棠春
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>青门瓜地连芳草。 
富贵不来年少老。 
雨露不曾偏， 
颜色天然好。 
＊来就把并刀破。 
粟样生金圆颗颗。 
细味杜陵诗， 
慰我怀枯槁。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>风随车走。 
唤做天公否。 
试运州犁高下手。 
砂砾糠秕前后。 
谁言天籁难移。 
即今神柄谁持。 
若问红炉点雪， 
后来理欲分歧。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>卓卓声名， 
英英人物， 
翠壶肯暂遨游。 
与君聚散， 
鸿雁自春秋。 
位置六曹上客， 
挥洒处、文彩风流。 
莼鲈好， 
故乡人梦， 
留不住东州。 
骅骝。 
从此去， 
嘶鸣北向， 
志气悠悠。 
指燕台路近， 
唾手公侯。 
料想春风得意， 
醉眠韦杜最高楼。 
天付与， 
男儿事业， 
姓字覆金瓯。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>筑室云屏， 
连翠＊、断崖如臼。 
任红尘飞到， 
借风为帚。 
谈笑从容无俗客， 
山花风竹皆吾友。 
做姬公事业竟明农， 
终田亩。 
闲又却， 
经纶手。 
紧闭了， 
谋谟口。 
看高车公相， 
寒途仆走。 
是有命焉那幸致， 
万钟于我大何有。 
但卿车我竺勿相忘， 
须回首。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>燕语垂杨春又暮。 
往事空随流水去。 
当时杰句倩谁题， 
尘笔只今无着处。 
酒债寻常随所寓。 
烟竹风花堪笑语。 
偷闲将学少年游， 
终不似邯郸故
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>雪里江梅标致好。 
千古诗人， 
总被横斜恼。 
蜡貌栀言愁杀我。 
道伊曾向孤山过。 
检点花房开几朵。 
错引山峰， 
酿蜜供残课。 
三叹楚骚无可考。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>今日知何日。 
听瑶池、西来青鸟， 
密传消息。 
阿母临行宣曼倩， 
留取蟠桃休吃。 
因则甚、鸾骖未出。 
约待西方无量寿， 
贺西家、大隐开筵席。 
蓬莱岛， 
神仙客。 
壶公满眼春光溢。 
正千花万草薰人， 
芳菲红碧。 
快意长江都是酒， 
放出韩湘奇术。 
况两鬓苍苍如漆。 
记得晋公留好语， 
□二三百岁何难划。 
耐松柏， 
坚金石。
                        </pre>
            </li>
            
            <li>
                <h3>
                    踏沙行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 洪希文</p>
                <pre>风掠寒条， 
雪封冻蕊。 
行人蚁冻荒崖里。 
千岩万壑白皑皑， 
孤红杰出真堪美。 
生类歼夷， 
芳心销歇。 
玄冥漏＊春生意。 
冲寒折得一枝来， 
徐熙
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>郡国兴贤， 
＊宫课试。 
书生事业从今始。 
铨衡当道有司明， 
吹嘘送上青云里。 
赋要凌云， 
文如翻水。 
八音五色惊童＊。 
＊时人莫作等闲看， 
丹
                        </pre>
            </li>
            
            <li>
                <h3>
                    酹江月
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 洪希文</p>
                <pre>一年佳景， 
又新橙快意， 
重呼＊＊。 
争奈情人垂信约， 
误听几番风竹。 
□□□□， 
鱼沉雁香， 
懒听相思曲。 
少年狂梦， 
黄梁早已先熟。 
烈士壮心犹在， 
唾壶敲碎， 
此恨何时足。 
太息旧交风雨散， 
大半已归鬼＊。 
对酒凄凉， 
欲□谁诉， 
唤起苍虬玉。 
＊床大叫， 
为予更剪明烛。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>养茶火候不须忙。 
温温深盖藏。 
不寒不暖要如常。 
酒醒闻箬香。 
除冷湿， 
煦春阳。 
茶家方法良。 
斯言所可得而详。 
前头道路长。
                        </pre>
            </li>
            
            <li>
                <h3>
                    青门引
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>白日沉西永。 
棋局闲寻清兴。 
两贤既不为山河， 
强令南北， 
黑白交分阵。 
雌雄未决谁能省。 
势若曹刘竞。 
英雄到底谁是， 
劝君动也何如静。
                        </pre>
            </li>
            
            <li>
                <h3>
                    风中柳
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>锦里人家， 
桑柘阴连西崦。 
驶决溪流青似染。 
引机激水， 
作碓依山旁， 
无朝无暮无丰歉。 
德耀当年， 
杵臼生涯勤俭。 
强劝郎温温笑脸。 
男儿志气， 
正欲长光焰。 
任顽石、也须头点。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>山容叠翠， 
水光拖练， 
澎湃奔腾远势。 
输他心匠动机舂， 
应笑杀、伯鸾左计。 
引渠激水， 
连房凿臼， 
捣尽□糠和秕。 
朝朝暮暮不曾闲， 
又岂问
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>万顷玻璃浩荡浮。 
桃李小岸蓼花洲。 
春风秋月等闲度， 
雨笠烟蓑得自由。 
移桂棹， 
下纶钩。 
功名利禄不须求。 
得鱼换了茅柴吃， 
船放长江自在
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 洪希文</p>
                <pre>山阴文会才三日， 
怀阵迹都如扫。 
郁郁葱葱， 
融融溢溢， 
和气偏薰瑶草。 
春光未老。 
便撒放莺花， 
收回梨枣。 
醉咽霞浆， 
寿星侧畔神仙岛。 
墙屏翩翩学子。 
总芝兰玉树， 
映入娟好。 
德耀新归， 
子平毕娶， 
来岁掌珠可抱。 
名缰利锁。 
任禄食千钟， 
位登八座。 
贵不如闲， 
与儿郎自效。
                        </pre>
            </li>
            
    </ul>
</body>

</html>