<!DOCTYPE html>
<html lang="zh-CN">

<head>
    <meta charset="UTF-8">
    <title>
        薛昭蕴
    </title>
</head>

<body>
    <h1>
        薛昭蕴
    </h1>
    <p><strong>朝代:</strong>
        唐代
    </p>
    <p><strong>生平:</strong>
        薛昭蕴生卒年不详，依《花间集》序列，当为前蜀人，有词十九首。《北梦琐言》卷十一作薛昭纬，说他是薛宝逊之子，新旧《唐书》有《薛昭纬传》，称他乾宁中为礼部侍郎。疑昭纬与昭蕴为兄弟。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    喜迁莺
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 薛昭蕴</p>
                <pre>残蟾落， 
晓钟鸣， 
羽化觉身轻。 
乍无春睡有余酲， 
杏苑雪初晴。 
紫陌长， 
襟袖冷， 
不是人间风景。 
回看尘土似前生， 
休羡谷中莺。 
金门晓， 
玉京春， 
骏马骤轻尘。 
桦烟深处白衫新， 
认得化龙身。 
九陌喧， 
千户启， 
满袖桂香风细。 
杏园欢宴曲江滨， 
自此占芳辰。 
清明节， 
雨晴天， 
得意正当年。 
马骄泥软锦连乾， 
香袖半笼鞭。 
花色融， 
人竞赏， 
尽是绣鞍朱鞅。 
日斜无计更留连， 
归路草和烟。
                        </pre>
            </li>
            
            <li>
                <h3>
                    女冠子
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 薛昭蕴</p>
                <pre>求仙去也， 
翠钿金篦尽舍。 
入岩峦， 
雾卷黄罗帔， 
云雕白玉冠。 
野烟溪洞冷， 
林月石桥寒。 
静夜松风下， 
礼天坛。 
云罗雾縠， 
新授明威法箓。 
降真函， 
髻绾青丝发， 
冠抽碧玉篸。 
往来云过五， 
去住岛经三。 
正遇刘郎使， 
启瑶缄。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 薛昭蕴</p>
                <pre>粉上依稀有泪痕， 
郡庭花落欲黄昏， 
远情深恨与谁论？ 
　记得去年寒食日， 
延秋门外卓金轮， 
日斜人散暗销魂。
                        </pre>
            </li>
            
            <li>
                <h3>
                    浣溪沙·红蓼渡头秋正雨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 薛昭蕴</p>
                <pre>红蓼渡头秋正雨， 
印沙鸥迹自成行。 
整鬟飘袖野风香。 
不语含嚬深浦里， 
几回愁煞棹船郎。 
燕归帆尽水茫茫。
                        </pre>
            </li>
            
            <li>
                <h3>
                    离别难
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 薛昭蕴</p>
                <pre>宝马晓鞴雕鞍， 
罗帏乍别情难。 
那堪春景媚， 
送君千万里。 
半妆珠翠落， 
露华寒。 
红蜡烛， 
青丝曲， 
偏能钩引泪阑干。 
良夜促， 
香尘绿， 
魂欲迷， 
檀眉半敛愁低。 
未别心先咽， 
欲语情难说。 
出芳草， 
路东西， 
摇袖立。 
春风急， 
樱花杨柳雨凄凄。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 薛昭蕴</p>
                <pre>春满院， 
叠损罗衣金线。 
睡觉水精帘未卷， 
帘前双语燕。 
斜掩金铺一扇， 
满地落花千片。 
早是相思肠欲断， 
忍教频梦见。
                        </pre>
            </li>
            
            <li>
                <h3>
                    醉公子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 薛昭蕴</p>
                <pre>慢绾青丝发， 
光砑吴绫袜。 
床上小熏笼， 
韶州新退红。 
叵耐无端处， 
捻得从头污。 
恼得眼慵开， 
问人闲事来。
                        </pre>
            </li>
            
    </ul>
</body>

</html>