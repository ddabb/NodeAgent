<!DOCTYPE html>
<html lang="zh-CN">

<head>
    <meta charset="UTF-8">
    <title>
        裴谞
    </title>
</head>

<body>
    <h1>
        裴谞
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    储潭庙
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 裴谞</p>
                <pre>江水上源急如箭， 
潭北转急令目眩。 
中间十里澄漫漫， 
龙蛇若见若不见。 
老农老圃望天语， 
储潭之神可致雨。 
质明斋服躬往奠， 
牢醴丰洁精诚举。 
女巫纷纷堂下儛， 
色似授兮意似与。 
云在山兮风在林， 
风云忽起潭更深。 
气霾祠宇连江阴， 
朝日不复照翠岑。 
回溪口兮棹清流， 
好风带雨送到州。 
吏人雨立喜再拜， 
神兮灵兮如献酬。 
城上楼兮危架空， 
登四望兮暗濛濛。 
不知兮千万里， 
惠泽愿兮与之同。 
我有言兮报匪徐， 
车骑复往礼如初。 
高垣墉兮大其门， 
洒扫丹雘壮神居。 
使过庙者之加敬， 
酒食货财而有余。 
神兮灵， 
神兮灵。 
匪享慢， 
享克诚。
                        </pre>
            </li>
            
            <li>
                <h3>
                    判误书纸背
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 裴谞</p>
                <pre>这畔似那畔， 
那畔似这畔。 
我也不辞与你判， 
笑杀门前著靴汉。
                        </pre>
            </li>
            
            <li>
                <h3>
                    又判争猫儿状
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 裴谞</p>
                <pre>猫儿不识主， 
傍家搦老鼠。 
两家不须争， 
将来与裴谞。
                        </pre>
            </li>
            
    </ul>
</body>

</html>