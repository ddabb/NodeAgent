<!DOCTYPE html>
<html lang="zh-CN">

<head>
    <meta charset="UTF-8">
    <title>
        倪偁
    </title>
</head>

<body>
    <h1>
        倪偁
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 倪偁</p>
                <pre>木落西风秋已半， 
正当璧月圆时。 
为登绝岭赋新诗。 
酒摇金凿落， 
波净碧琉璃。 
细看冰轮还有意， 
要君把盏休辞。 
看看两鬓欲成丝。 
明年当此夜， 
千里共相思。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 倪偁</p>
                <pre>雨馀还览。 
隐隐遥岑花病眼。 
嫩绿浮湖。 
百顷蒲萄染不如。 
晨光绝胜。 
不许纤尘微点镜。 
满目皆诗。 
莫怪骚人语益奇。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 倪偁</p>
                <pre>积水凝深碧， 
斜阳散满红。 
扁舟轻漾白苹风。 
曲港孤村萦绕、路相通。 
野色浮尊净， 
荷香入座浓。 
胜游聊复五人同。 
恰似辋川当日、画图中。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 倪偁</p>
                <pre>森然修竹满晴窗。 
山色净明妆。 
无限凄凉古意， 
白苹红蓼斜阳。 
松风一枕借僧床。 
馥馥桂花香。 
暂远世尘萦染， 
坐令心地清凉。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 倪偁</p>
                <pre>风卷暮云尽， 
镜净一天秋。 
试把鹅黄新酒， 
细酌散闲愁。 
西望群山千叠， 
眇眇飞鸿没处， 
爽气与俱浮。 
且尽尊中绿， 
不用叹淹留。 
对西风， 
歌妙曲， 
意绸缪。 
万顷烟云奇变， 
所得过封侯。 
何事苦萦名利， 
便合绿蓑青笠， 
投绂早归休。 
他日君寻我， 
小艇钓寒流。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 倪偁</p>
                <pre>绿叶阴阴亭下路。 
修竹乔松， 
中有飞泉注。 
水满寒溪清照鹭。 
个中不住归何处。 
枝上幽禽相对语。 
细听声声， 
道不如归去。 
只待小园成数亩。 
归来占尽山中趣。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 倪偁</p>
                <pre>四面烟鬟绕翠， 
一川鸭绿摇光。 
危亭缥缈短松冈。 
把酒与君西望。 
万事尽皆前定， 
人生底用乾忙。 
只应醉里是家乡。 
且尽玉壶新酿。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 倪偁</p>
                <pre>去岁登高感叹长。 
今年九日倍幽凉。 
怀人独下西州泪， 
对菊谁空北海觞。 
夸酒量， 
斗新狂。 
尚馀醉墨在巾箱。 
眼前风物都非旧， 
祗有青山带夕阳。
                        </pre>
            </li>
            
    </ul>
</body>

</html>