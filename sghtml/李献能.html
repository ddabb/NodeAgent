<!DOCTYPE html>
<html lang="zh-CN">

<head>
    <meta charset="UTF-8">
    <title>
        李献能
    </title>
</head>

<body>
    <h1>
        李献能
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    春草碧
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 李献能</p>
                <pre>紫箫吹破黄州月。 
簌簌小梅花， 
飘香雪。 
寂寞花底风鬟， 
颜色如花、命如叶。 
千里В兵尘、凌波袜。 
心事鉴影鸾孤， 
筝弦雁绝。 
旧时雪堂人， 
今华发。 
断肠金缕新声， 
杯深不觉琉璃滑。 
醉梦绕南云， 
花上蝶。
                        </pre>
            </li>
            
            <li>
                <h3>
                    江梅引
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 李献能</p>
                <pre>汉宫娇额倦涂黄。 
试新妆。 
立昭阳。 
萼绿仙姿， 
高髻碧罗裳。 
翠袖卷纱闲倚竹， 
暝云合， 
琼枝荐暮凉。 
璧月浮香。 
摇玉浪， 
拂春帘， 
莹绮窗。 
冰肌夜冷滑， 
无粟影， 
转斜廊。 
冉冉孤鸿， 
烟水渺三湘。 
青鸟不来天也老， 
断魂些， 
清霜静楚江。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    元代, 李献能</p>
                <pre>垂柳阴阴水拍堤。 
欲穷远目望远迷。 
平芜尽处暮天低。 
万里中原犹北顾， 
十年长路却西归。 
倚楼怀抱有谁知。
                        </pre>
            </li>
            
    </ul>
</body>

</html>