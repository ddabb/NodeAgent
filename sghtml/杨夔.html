<!DOCTYPE html>
<html lang="zh-CN">

<head>
    <meta charset="UTF-8">
    <title>
        杨夔
    </title>
</head>

<body>
    <h1>
        杨夔
    </h1>
    <p><strong>朝代:</strong>
        唐代
    </p>
    <p><strong>生平:</strong>
        杨夔，唐末为田頵客。集五卷，今存诗十二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    宁州道中
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 杨夔</p>
                <pre>城枕萧关路， 
胡兵日夕临。 
唯凭一炬火， 
以慰万人心。 
春老雪犹重， 
沙寒草不深。 
如何驱匹马， 
向此独闲吟。
                        </pre>
            </li>
            
            <li>
                <h3>
                    寄当阳袁皓明府
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 杨夔</p>
                <pre>高人为县在南京， 
竹绕琴堂水绕城。 
地古既资携酒兴， 
务闲偏长看山情。 
松轩待月僧同坐， 
药圃寻花鹤伴行。 
百里甚堪留惠爱， 
莫教空说鲁恭名。
                        </pre>
            </li>
            
            <li>
                <h3>
                    寻九华王山人
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 杨夔</p>
                <pre>下马扣荆扉， 
相寻春半时。 
扪萝盘磴险， 
叠石渡溪危。 
松夹莓苔径， 
花藏薜荔篱。 
卧云情自逸， 
名姓厌人知。
                        </pre>
            </li>
            
            <li>
                <h3>
                    送张相公出征
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 杨夔</p>
                <pre>得意在当年， 
登坛秉国权。 
汉推周勃重， 
晋让赵宣贤。 
儒德尼丘降， 
兵钤太白传。 
援毫飞凤藻， 
发匣吼龙泉。 
历火金难耗， 
零霜桂益坚。 
从来称玉洁， 
此更让朱妍。 
鸳鹭臻门下， 
貔貅拥帐前。 
去知清朔漠， 
行不费陶甄。 
献画符中旨， 
推诚契上玄。 
愿将班固笔， 
书颂勒燕然。
                        </pre>
            </li>
            
            <li>
                <h3>
                    送日东僧游天台
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 杨夔</p>
                <pre>一瓶离日外， 
行指赤城中。 
去自重云下， 
来从积水东。 
攀萝跻石径， 
挂锡憩松风。 
回首鸡林道， 
唯应梦想通。
                        </pre>
            </li>
            
            <li>
                <h3>
                    送杜郎中入茶山修贡
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 杨夔</p>
                <pre>一道澄澜彻底清， 
仙郎轻棹出重城。 
采蘋虚得当时称， 
述职那同此日荣。 
剑戟步经高障黑， 
绮罗光动百花明。 
谢公携妓东山去， 
何似乘春奉诏行。
                        </pre>
            </li>
            
            <li>
                <h3>
                    送邹尊师归洞庭
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 杨夔</p>
                <pre>众岛在波心， 
曾居旧隐林。 
近闻飞檄急， 
转忆卧云深。 
卖药唯供酒， 
归舟只载琴。 
遥知明月夜， 
坐石自开襟。
                        </pre>
            </li>
            
            <li>
                <h3>
                    送郑谷
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 杨夔</p>
                <pre>春江潋潋清且急， 
春雨濛濛密复疏。 
一曲狂歌两行泪， 
送君兼寄故乡书。
                        </pre>
            </li>
            
            <li>
                <h3>
                    金陵逢张乔
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 杨夔</p>
                <pre>殊乡会面时， 
辛苦两情知。 
有志年空过， 
无媒命共奇。 
吟余春漏急， 
语旧酒巡迟。 
天爵如堪倚， 
休惊鬓上丝。
                        </pre>
            </li>
            
            <li>
                <h3>
                    题宣州延庆寺益公院
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 杨夔</p>
                <pre>嘿坐能除万种情， 
腊高兼有赐衣荣。 
讲经旧说倾朝听， 
登殿曾闻降辇迎。 
幽径北连千嶂碧， 
虚窗东望一川平。 
长年门外无尘客， 
时见元戎驻旆旌。
                        </pre>
            </li>
            
            <li>
                <h3>
                    题甘露寺
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 杨夔</p>
                <pre>高殿拂云霓， 
登临想虎溪。 
风匀帆影众， 
烟乱鸟行迷。 
北倚波涛阔， 
南窥井邑低。 
满城尘漠漠， 
隔岸草萋萋。 
虚阁延秋磬， 
澄江响暮鼙。 
客心还惜去， 
新月挂楼西。
                        </pre>
            </li>
            
            <li>
                <h3>
                    题郑山人郊居
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 杨夔</p>
                <pre>谷口今逢避世才， 
入门潇洒绝尘埃。 
渔舟下钓乘风去， 
药酝留宾待月开。 
数片石从青嶂得， 
一条泉自白云来。 
竹轩相对无言语， 
尽日南山不欲回。
                        </pre>
            </li>
            
    </ul>
</body>

</html>