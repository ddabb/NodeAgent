<!DOCTYPE html>
<html lang="zh-CN">

<head>
    <meta charset="UTF-8">
    <title>
        武元衡
    </title>
</head>

<body>
    <h1>
        武元衡
    </h1>
    <p><strong>朝代:</strong>
        唐代
    </p>
    <p><strong>生平:</strong>
        武元衡，字伯苍，河南缑氏人。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。八年，征还秉政，早朝为盗所害，赠司徒，谥忠愍。《临淮集》十卷，今编诗二卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    与崔十五同访裴校书不遇
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>梨花落尽柳花时， 
庭树流莺日过迟。 
几度相思不相见， 
春风何处有佳期。
                        </pre>
            </li>
            
            <li>
                <h3>
                    中春亭雪夜寄西邻韩李二舍人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>广庭飞雪对愁人， 
寒谷由来不悟春。 
却笑山阴乘兴夜， 
何如今日戴家邻。
                        </pre>
            </li>
            
            <li>
                <h3>
                    中秋夜听歌联句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>此夕来奔月， 
何时去上天。 
--崔备云鬟方自照， 
玉腕更呈鲜。 
--裴度燕婉人间意， 
飘飖物外缘。 
--柳公绰诗裁明月扇， 
歌索想夫怜。 
--武元衡暗染荀香久， 
长随楚梦偏。 
--卢放会当来彩凤。 
仿佛逐神仙。 
--卢士玫
                        </pre>
            </li>
            
            <li>
                <h3>
                    代佳人赠张郎中
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>洛阳佳丽本神仙， 
冰雪颜容桃李年。 
心爱阮郎留不住， 
独将珠泪湿红铅。
                        </pre>
            </li>
            
            <li>
                <h3>
                    休暇日，中书相公致斋禁省，因……
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>尝闻圣主得贤臣， 
三接能令四海春。 
月满禁垣斋沐夜， 
清吟属和更何人。
                        </pre>
            </li>
            
            <li>
                <h3>
                    使次盘豆驿望永乐县
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>山川不记何年别， 
城郭应非昔所经。 
欲驻征车终日望， 
天河云雨晦冥冥。
                        </pre>
            </li>
            
            <li>
                <h3>
                    元和癸巳，余领蜀之七年，奉诏征还……
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>昔佩兵符去， 
今持相印还。 
天光临井络， 
春物度巴山。 
鸟道青冥外， 
风泉洞壑间。 
何惭班定远， 
辛苦玉门关。
                        </pre>
            </li>
            
            <li>
                <h3>
                    八月十五夜与诸公锦楼望月得中字
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>玉轮初满空， 
迥出锦城东。 
相向秦楼镜， 
分飞碣石鸿。 
桂香随窈窕， 
珠缀隔玲珑。 
不及前秋月， 
圆辉凤沼中。
                        </pre>
            </li>
            
            <li>
                <h3>
                    八月十五酬从兄常望月有怀
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>坐爱圆景满， 
况兹秋夜长。 
寒光生露草， 
夕韵出风篁。 
地远惊金奏， 
天高失雁行。 
如何北楼望， 
不得共池塘。
                        </pre>
            </li>
            
            <li>
                <h3>
                    兵行褒斜谷作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>古地接龟沙， 
边风送征雁。 
霜明草正腓， 
峰逼日易晏。 
集旅布嵌谷， 
驱马历层涧。 
岷河源涉屡， 
蜀甸途行惯。 
矢橐弧室岂领军， 
儋爵食禄由从宦。 
注意奏凯赴都畿， 
速令提兵还石坂。 
三川顿使气象清， 
卖刀买犊消忧患。
                        </pre>
            </li>
            
            <li>
                <h3>
                    冬日，汉江南行将赴夏口,途次江陵……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>五部拥双旌， 
南依墨客卿。 
关山迥梁甸， 
波浪接湓城。 
烟景迷时候， 
云帆渺去程。 
蛤珠冯月吐， 
芦雁触罗惊。 
浦树凝寒晦， 
江天湛镜清。 
赏心随处惬， 
壮志逐年轻。 
舟楫不可驻， 
提封如任情。 
向方曾指路， 
射策许言兵。 
兰渚歇芳意， 
菱歌非应声。 
元戎武昌守， 
羊祜幸连营。
                        </pre>
            </li>
            
            <li>
                <h3>
                    出塞作
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 武元衡</p>
                <pre>夙驾逾人境， 
长驱出塞垣。 
边风引去骑， 
胡沙拂征辕。 
奏笳山月白， 
结阵瘴云昏。 
虽云风景异华夏， 
亦喜地理通楼烦。 
白羽矢飞先火炮， 
黄金甲耀夺朝暾。 
要须洒扫龙沙净， 
归谒明光一报恩。
                        </pre>
            </li>
            
            <li>
                <h3>
                    单于晓角
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>胡儿吹角汉城头， 
月皎霜寒大漠秋。 
三奏未终天便晓， 
何人不起望乡愁。
                        </pre>
            </li>
            
            <li>
                <h3>
                    单于罢战却归题善阳馆
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>单于南去善阳关， 
身逐归云到处闲。 
曾是五年莲府客， 
每闻胡虏哭阴山。
                        </pre>
            </li>
            
            <li>
                <h3>
                    南徐别业早春有怀
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>生涯忧忧竟何成， 
自爱深居隐姓名。 
远雁临空翻夕照， 
残云带雨过春城。 
花枝入户犹含润， 
泉水侵阶乍有声。 
虚度年华不相见， 
离肠怀土并关情。
                        </pre>
            </li>
            
            <li>
                <h3>
                    南昌滩
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>渠江明净峡逶迤， 
船到名滩拽$迟。 
橹窡动摇妨作梦， 
巴童指点笑吟诗。 
畬馀宿麦黄山腹， 
日背残花白水湄。 
物色可怜心莫限， 
此行都是独行时。
                        </pre>
            </li>
            
            <li>
                <h3>
                    古意
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>蜀国春与秋， 
岷江朝夕流。 
长波东接海， 
万里至扬州。 
开门面淮甸， 
楚俗饶欢宴。 
舞榭黄金梯， 
歌楼白云面。 
荡子未言归， 
池塘月如练。
                        </pre>
            </li>
            
            <li>
                <h3>
                    台中题壁
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>柏台年未老， 
蓬鬓忽苍苍。 
无事裨明主， 
何心弄宪章。 
雀声愁霰雪， 
鸿思恨关梁。 
会脱簪缨去， 
故山瑶草芳。
                        </pre>
            </li>
            
            <li>
                <h3>
                    同幕中诸公送李侍御归朝
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>昔年专席奉清朝， 
今日持书即旧僚。 
珠履会中箫管思， 
白云归处帝乡遥。 
巴江暮雨连三峡， 
剑壁危梁上九霄。 
岁月不堪相送尽， 
颓颜更被别离凋。
                        </pre>
            </li>
            
            <li>
                <h3>
                    同幕府夜宴惜花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>芳草落花明月榭， 
朝云暮雨锦城春。 
莫愁红艳风前散， 
自有青蛾镜里人。
                        </pre>
            </li>
            
            <li>
                <h3>
                    同张惟送霍总
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>春风箫管怨津楼， 
三奏行人醉不留。 
别后相思江上岸， 
落花飞处杜鹃愁。
                        </pre>
            </li>
            
            <li>
                <h3>
                    同洛阳诸公饯卢起居
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>萧条寒日晏， 
凄惨别魂惊。 
宝瑟无声怨， 
金囊故赠轻。 
赤墀方载笔， 
油幕尚言兵。 
暮宿青泥驿， 
烦君泪满缨。
                        </pre>
            </li>
            
            <li>
                <h3>
                    同苗郎中送严侍御赴黔中因访仙……
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>武陵源在朗江东， 
流水飞花仙洞中。 
莫问阮郎千古事， 
绿杨深处翠霞空。
                        </pre>
            </li>
            
            <li>
                <h3>
                    同诸公夜宴监军玩花之作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>五侯门馆百花繁， 
红烛摇风白雪翻。 
不似凤凰池畔见， 
飘扬今隔上林园。
                        </pre>
            </li>
            
            <li>
                <h3>
                    同陈六侍御寒食游禅定藏山上人院
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 武元衡</p>
                <pre>年少轻行乐， 
东城南陌头。 
与君寂寞意， 
共作草堂游。
                        </pre>
            </li>
            
            <li>
                <h3>
                    听歌
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>月上重楼丝管秋， 
佳人夜唱古梁州。 
满堂谁是知音者， 
不惜千金与莫愁。
                        </pre>
            </li>
            
            <li>
                <h3>
                    和李丞题李将军林园
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>落英飘蕊雪纷纷， 
啼鸟如悲霍冠军。 
逝水不回弦管绝， 
玉楼迢递锁浮云。
                        </pre>
            </li>
            
            <li>
                <h3>
                    和李中丞题故将军林亭
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>帝里清和节， 
侯家邸第春。 
烟霏瑶草露， 
苔暗杏梁尘。 
城郭悲歌旧， 
池塘丽句新。 
年年车马客， 
钟鼓乐他人。
                        </pre>
            </li>
            
            <li>
                <h3>
                    和杨三舍人晚秋与崔二舍人、张秘监……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>瑶圃高秋会， 
金闺奉诏辰。 
朱轮天上客， 
白石洞中人。 
珮响泉声杂， 
朝衣羽服亲。 
九重青琐闭， 
三秀紫芝新。 
化药秦方士， 
偷桃汉侍臣。 
玉笙王子驾， 
辽鹤令威身。 
叹逝颓波速， 
缄词丽曲春。 
重将凄恨意， 
苔壁问遗尘。
                        </pre>
            </li>
            
            <li>
                <h3>
                    和杨弘微春日曲江南望
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>迟景霭悠悠， 
伤春南陌头。 
暄风一澹荡， 
遐思几殷忧。 
龙去空仙沼， 
鸾飞掩妓楼。 
芳菲馀雨露， 
冠盖旧公侯。 
朱戟千门闭， 
黄鹂百啭愁。 
烟濛宫树晚， 
花咽石泉流。 
寒谷律潜应， 
中林兰自幽。 
商山将避汉， 
晋室正藩周。 
黍稷闻兴叹， 
琼瑶畏见投。 
君心即吾事， 
微向在沧洲。
                        </pre>
            </li>
            
            <li>
                <h3>
                    四川使宅有韦令公时孔雀存焉,暇日……
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>荀令昔居此， 
故巢留越禽。 
动摇金翠尾， 
飞舞碧梧阴。 
上客彻瑶瑟， 
美人伤蕙心。 
会因南国使， 
得放海云深。
                        </pre>
            </li>
            
            <li>
                <h3>
                    塞上春怀
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>东风河外五城喧， 
南客征袍满泪痕。 
愁至独登高处望， 
蔼然云树重伤魂。
                        </pre>
            </li>
            
            <li>
                <h3>
                    塞下曲
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>草枯马蹄轻， 
角弓劲如石。 
骄虏初欲来， 
风尘暗南国。 
走檄召都尉， 
星火剿羌狄。 
吾身许报主， 
何暇避锋镝。 
白露湿铁衣， 
半夜待攻击。 
龙沙早立功， 
名向燕然勒。
                        </pre>
            </li>
            
            <li>
                <h3>
                    塞外月夜寄荆南熊侍御
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>南依刘表北刘琨， 
征战年年箫鼓喧。 
云雨一乖千万里， 
长城秋月洞庭猿。
                        </pre>
            </li>
            
            <li>
                <h3>
                    夏与熊王二秀才同宿僧院
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>共将缨上尘， 
来问雪山人。 
世纲从知累， 
禅心自证真。 
境空宜入梦， 
藤古不留春。 
一听林公法， 
灵嘉愿寄身。
                        </pre>
            </li>
            
            <li>
                <h3>
                    夏夜作
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 武元衡</p>
                <pre>夜久喧暂息， 
池台惟月明。 
无因驻清景， 
日出事还生。
                        </pre>
            </li>
            
            <li>
                <h3>
                    夏夜饯裴行军赴朝命
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>三年同看锦城花， 
银烛连宵照绮霞。 
报国从来先意气， 
临岐不用重咨嗟。
                        </pre>
            </li>
            
            <li>
                <h3>
                    夏日别卢太卿
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>汉水清且广， 
江波渺复深。 
叶舟烟雨夜， 
之子别离心。 
汀草结春怨， 
山云连暝阴。 
年年南北泪， 
今古共沾襟。
                        </pre>
            </li>
            
            <li>
                <h3>
                    夏日寄陆三达陆四逢并王念八仲周
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>士衡兄弟旧齐名， 
还似当年在洛城。 
闻说重门方隐相， 
古槐高柳夏阴清。
                        </pre>
            </li>
            
            <li>
                <h3>
                    夏日对雨寄朱放拾遗
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>才非谷永传， 
无意谒王侯。 
小暑金将伏， 
微凉麦正秋。 
远山依枕见， 
暮雨闭门愁。 
更忆东林寺， 
诗家第一流。
                        </pre>
            </li>
            
            <li>
                <h3>
                    夏日陪冯许二侍郎与严秘书游昊天观……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>三伏草木变， 
九城车马烦。 
碧霄回骑射， 
丹洞入桃源。 
台殿云浮栋， 
緌缨鹤在轩。 
莫将真破妄， 
聊用静持喧。 
石甃古苔冷， 
水筠凉簟翻。 
黄公垆下叹， 
旌旆国东门。
                        </pre>
            </li>
            
            <li>
                <h3>
                    夕次潘山下
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>南国独行日， 
三巴春草齐。 
漾波归海疾， 
危栈入云迷。 
锦谷岚烟里， 
刀州晚照西。 
旅情方浩荡， 
蜀魄满林啼。
                        </pre>
            </li>
            
            <li>
                <h3>
                    夜坐闻雨寄严十少府
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>多负云霄志， 
生涯岁序侵。 
风翻凉叶乱， 
雨滴洞房深。 
迢递三秋梦， 
殷勤独夜心。 
怀贤不觉寐， 
清磬发东林。
                        </pre>
            </li>
            
            <li>
                <h3>
                    奉和圣制丰年多庆九日示怀
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>令节寰宇泰， 
神都佳气浓。 
赓歌禹功盛， 
击壤尧年丰。 
九奏碧霄里， 
千官皇泽中。 
南山澄凝黛， 
曲水清涵空。 
金玉美王度， 
欢康谣国风。 
睿文垂日月， 
永与天无穷。
                        </pre>
            </li>
            
            <li>
                <h3>
                    奉和圣制重阳日即事
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>玉烛降寒露， 
我皇歌古风。 
重阳德泽展， 
万国欢娱同。 
绮陌拥行骑， 
香尘凝晓空。 
神都自蔼蔼， 
佳气助葱葱。 
律吕阴阳畅， 
景光天地通。 
徒然被鸿霈， 
无以报玄功。
                        </pre>
            </li>
            
            <li>
                <h3>
                    奉酬中书李相公早朝于中书候传点，……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>寥落曙钟断， 
微明烟月沉。 
翠霞仙仗合， 
清漏掖垣深。 
北极星遥拱， 
南山阙迥临。 
兰釭竟晓焰， 
琪树欲秋阴。 
霄汉惭联步， 
貂蝉愧并簪。 
德容温比玉， 
王度式如金。 
鱼水千年运， 
箫韶九奏音。 
代天惊度日， 
掷地喜开襟。 
文武时方泰， 
唐虞道可寻。 
忝陪申及甫， 
清净奉尧心。
                        </pre>
            </li>
            
            <li>
                <h3>
                    奉酬中书相公至日圜丘行事合于中书……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>郊庙祗严祀， 
斋庄觌上玄。 
别开金虎观， 
不离紫微天。 
树古长杨接， 
池清太液连。 
仲山方补衮， 
文举自伤年。 
风溢铜壶漏， 
香凝绮阁烟。 
仍闻白雪唱， 
流咏满鹍弦。
                        </pre>
            </li>
            
            <li>
                <h3>
                    奉酬淮南中书相公见寄
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>扬州隋故都， 
竹使汉名儒。 
翊圣恩华异， 
持衡节制殊。 
朝廷连受脉， 
台座接訏谟。 
金玉裁王度， 
丹书奉帝俞。 
九重辞象魏， 
千里握兵符。 
铁马秋临塞， 
虹旌夜渡泸。 
江长梅笛怨， 
天远桂轮孤。 
浩叹烟霜晓， 
芳期兰蕙芜。 
雅言书一札， 
宾海雁东隅。 
岁月奔波尽， 
音徽雾雨濡。 
蜀江分井络， 
锦浪入淮湖。 
独抱相思恨， 
关山不可逾。
                        </pre>
            </li>
            
            <li>
                <h3>
                    学仙难
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>玉殿笙歌汉帝愁， 
鸾龙俨驾望瀛洲。 
黄金化尽方士死， 
青天欲上无缘由。
                        </pre>
            </li>
            
            <li>
                <h3>
                    安邑里中秋怀寄高员外
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>原宪素非贫， 
嵇康自寡欲。 
守道识通穷， 
达命齐荣辱。 
庭梧变葱蒨， 
篱菊扬芳馥。 
坠叶翻夕霜， 
高堂瞬华烛。 
况兹寒夜永， 
复叹流年促。 
感物思殷勤， 
怀贤心踯躅。 
雄词封禅草， 
丽句阳春曲。 
高德十年兄， 
异才千里足。 
咫尺邈雪霜， 
相望如琼玉。 
欲识岁寒心， 
松筠更秋绿。
                        </pre>
            </li>
            
            <li>
                <h3>
                    宜阳所居白蜀葵答咏柬诸公
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>冉冉众芳歇， 
亭亭虚室前。 
敷荣时已背， 
幽赏地宜偏。 
红艳世方重， 
素华徒可怜。 
何当君子愿， 
知不竞喧妍。
                        </pre>
            </li>
            
            <li>
                <h3>
                    宿青阳驿
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>空山摇落三秋暮， 
萤过疏帘月露团。 
寂寞银灯愁不寐， 
萧萧风竹夜窗寒。
                        </pre>
            </li>
            
            <li>
                <h3>
                    寒食下第
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 武元衡</p>
                <pre>柳挂九衢丝， 
花飘万家雪。 
如何憔悴人， 
对此芳菲节。
                        </pre>
            </li>
            
            <li>
                <h3>
                    寓兴呈崔员外诸公
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>三月杨花飞满空， 
飘飖十里雪如风。 
不知何处香醪熟， 
愿醉佳园芳树中。
                        </pre>
            </li>
            
            <li>
                <h3>
                    寻三藏上人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>北风吹雪暮萧萧， 
问法寻僧上界遥。 
全盛手持筇竹杖， 
逢君不语指芭蕉。
                        </pre>
            </li>
            
            <li>
                <h3>
                    山中月夜寄朱张二舍人
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>午夜更漏里， 
九重霄汉间。 
月华云阙迥， 
秋色凤池闲。 
御锦通清禁， 
天书出暗关。 
嵇康不求达， 
终岁在空山。
                        </pre>
            </li>
            
            <li>
                <h3>
                    山居
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>身依泉壑将时背， 
路入烟萝得地深。 
终岁不知城郭事， 
手栽林竹尽成阴。
                        </pre>
            </li>
            
            <li>
                <h3>
                    岁暮送舍人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>边城岁暮望乡关， 
身逐戎旌未得还。 
欲别临岐无限泪， 
故园花发寄君攀。
                        </pre>
            </li>
            
            <li>
                <h3>
                    崔敷叹春物将谢，恨不同览，时……
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>九陌迟迟丽景斜， 
禁街西访隐沦赊。 
门依高柳空飞絮， 
身逐闲云不在家。 
轩冕强来趋世路， 
琴尊空负赏年华。 
残阳寂寞东城去， 
惆怅春风落尽花。
                        </pre>
            </li>
            
            <li>
                <h3>
                    左掖梨花
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 武元衡</p>
                <pre>巧笑解迎人， 
晴雪香堪惜。 
随风蝶影翻， 
误点朝衣赤。
                        </pre>
            </li>
            
            <li>
                <h3>
                    幕中诸公有观猎之作因继之
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>刀州城北剑山东， 
甲士屯云骑散风。 
旌旆遍张林岭动， 
豺狼驱尽塞垣空。 
衔芦远雁愁萦缴， 
绕树啼猿怯避弓。 
为报府中诸从事， 
燕然未勒莫论功。
                        </pre>
            </li>
            
            <li>
                <h3>
                    度东径岭
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>又过雁门北， 
不胜南客悲。 
三边上岩见， 
双泪望乡垂。 
暮角云中戍， 
残阳天际旗。 
更看飞白羽， 
胡马在封陲。
                        </pre>
            </li>
            
            <li>
                <h3>
                    康昌观玉蕊花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>琪树芊芊玉蕊新， 
洞宫长闭彩霞春。 
日暮落英铺地雪， 
献花应过九天人。
                        </pre>
            </li>
            
            <li>
                <h3>
                    归燕
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>春色遍芳菲， 
闲檐双燕归。 
还同旧侣至， 
来绕故巢飞。 
敢望烟霄达， 
多惭羽翮微。 
衔泥傍金砌， 
拾蕊到荆扉。 
云海经时别， 
雕梁长日依。 
主人能一顾， 
转盻自光辉。
                        </pre>
            </li>
            
            <li>
                <h3>
                    德宗皇帝挽歌词三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>道启轩皇圣， 
威扬夏禹功。 
讴歌亭育外， 
文武盛明中。 
日月光连璧， 
烟尘屏大风。 
为人祈福处， 
台树与天通。 
圣历□勤政， 
瑶图庆运长。 
寿宫开此地， 
仙驾缈何乡。 
风断清笳调， 
云愁绿旆扬。 
上升知不恨， 
弘济任城王。 
尝闻阊阖前， 
星拱北辰箓。 
今来大明祖， 
辇驾桥山曲。 
松柏韵幽音， 
鱼龙焰寒烛。 
岁岁秋风辞， 
兆人歌不足。
                        </pre>
            </li>
            
            <li>
                <h3>
                    慈恩寺起上人院
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>禅堂支许同， 
清论道源穷。 
起灭秋云尽， 
虚无夕霭空。 
池澄山倒影， 
林动叶翻风。 
他日焚香待， 
还来礼惠聪。
                        </pre>
            </li>
            
            <li>
                <h3>
                    戏赠韩二秀才
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>名高折桂方年少， 
心苦为文命未通。 
闻说东堂今有待， 
飞鸣何处及春风。
                        </pre>
            </li>
            
            <li>
                <h3>
                    摩诃池宴
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>摩诃池上春光早， 
爱水看花日日来。 
秾李雪开歌扇掩， 
绿杨风动舞腰回。 
芜台事往空留恨， 
金谷时危悟惜才。 
昼短欲将清夜继， 
西园自有月裴回。
                        </pre>
            </li>
            
            <li>
                <h3>
                    摩诃池送李侍御之凤翔
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>柳暗花明池上山， 
高楼歌酒换离颜。 
他时欲寄相思字， 
何处黄云是陇间。
                        </pre>
            </li>
            
            <li>
                <h3>
                    早春送欧阳炼师归山
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>双鹤五云车， 
初辞汉帝家。 
人寰新甲子， 
天路旧烟霞。 
羽节临风驻， 
霓裳逐雨斜。 
昆仑有琪树， 
相忆寄瑶华。
                        </pre>
            </li>
            
            <li>
                <h3>
                    旬假南亭寄熊郎中
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>旬休屏戎事， 
凉雨北窗眠。 
江城一夜雨， 
万里绕山川。 
草木散幽气， 
池塘鸣早蝉。 
妍芳落春后， 
旅思生秋前。 
红槿粲庭艳， 
绿蒲繁渚烟。 
行歌独谣酌， 
坐发朱丝弦。 
哀玉不可扣， 
华烛徒湛然。 
闻君乐林卧， 
郡阁旷周旋。 
酬对龙象侣， 
灌注清泠泉。 
如何无碍智， 
犹苦病缠牵。
                        </pre>
            </li>
            
            <li>
                <h3>
                    春兴
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>杨柳阴阴细雨晴， 
残花落尽见流莺。 
春风一夜吹香梦， 
梦逐春风到洛城。
                        </pre>
            </li>
            
            <li>
                <h3>
                    春分与诸公同宴呈陆三十四郎中
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>南国宴佳宾， 
交情老倍亲。 
月惭红烛泪， 
花笑白头人。 
宾瑟常馀怨， 
琼枝不让春。 
更闻歌子夜， 
桃李艳妆新。
                        </pre>
            </li>
            
            <li>
                <h3>
                    春斋夜雨忆郭通微
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>桃源在在阻风尘， 
世事悠悠又遇春。 
雨滴闲阶清夜久， 
焚香偏忆白云人。
                        </pre>
            </li>
            
            <li>
                <h3>
                    春日与诸公泛舟
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>千里雪山开， 
沱江春水来。 
驻帆云缥缈， 
吹管鹤裴回。 
身外流年驶， 
尊前落景催。 
不应归棹远， 
明月在高台。
                        </pre>
            </li>
            
            <li>
                <h3>
                    春日偶作
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 武元衡</p>
                <pre>纵横桃李枝， 
淡荡春风吹。 
美人歌白苎， 
万恨在蛾眉。
                        </pre>
            </li>
            
            <li>
                <h3>
                    春日偶题
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>山川百战古刀州， 
龙节来分圣主忧。 
静守化条无一事， 
春风独上望京楼。
                        </pre>
            </li>
            
            <li>
                <h3>
                    春日酬熊执易南亭花发见赠
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>千株桃杏参差发， 
想见花时人却愁。 
曾忝陆机琴酒会， 
春亭惟愿一淹留。
                        </pre>
            </li>
            
            <li>
                <h3>
                    春晓闻莺
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>寥寥兰台晓梦惊， 
绿林残月思孤莺。 
犹疑蜀魄千年恨， 
化作冤禽万啭声。
                        </pre>
            </li>
            
            <li>
                <h3>
                    春晚奉陪相公西亭宴集
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>林花春向兰， 
高会重邀欢。 
感物惜芳景， 
放怀因彩翰。 
玉颜秾处并， 
银烛焰中看。 
若折持相赠， 
风光益别难。
                        </pre>
            </li>
            
            <li>
                <h3>
                    春暮寄杜嘉兴昆弟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>柳色千家与万家， 
轻风细雨落残花。 
数枝琼玉无由见， 
空掩柴扉度岁华。
                        </pre>
            </li>
            
            <li>
                <h3>
                    春暮郊居寄朱舍人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>幽深不让子真居， 
度日闲眠世事疏。 
春水满池新雨霁， 
香风入户落花馀。 
目随鸿雁穷苍翠， 
心寄溪云任卷舒。 
回首知音青琐闼， 
何时一为荐相如。
                        </pre>
            </li>
            
            <li>
                <h3>
                    春题龙门香山寺
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>众香天上梵仙宫， 
钟磬寥寥半碧空。 
清景乍开松岭月， 
乱流长响石楼风。 
山河杳映春云外， 
城阙参差茂树中。 
欲尽出寻那可得， 
三千世界本无穷。
                        </pre>
            </li>
            
            <li>
                <h3>
                    昭德皇后挽歌词
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>玉扆将迁坐， 
金鸡忽报晨。 
珮环仙驭远， 
星月夜台新。 
剑没川空冷， 
菱寒镜不春。 
国门车马会， 
多是濯龙亲。
                        </pre>
            </li>
            
            <li>
                <h3>
                    晨兴寄赠窦使君
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>江陵岁方晏， 
晨起眄庭柯。 
白露伤红叶， 
清风断绿萝。 
徇时真气索， 
念远怀忧多。 
夙昔乐山意， 
纵横南浦波。 
有美婵娟子， 
百虑攒双蛾。 
缄情郁不舒， 
幽行骈复罗。 
为予歌苦寒， 
酌酒朱颜酡。 
世事浮云变， 
功名将奈何。
                        </pre>
            </li>
            
            <li>
                <h3>
                    望夫石
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>佳名望夫处， 
苔藓封孤石。 
万里水连天， 
巴江暮云碧。 
湘妃泣下竹成斑， 
子规夜啼江树白。
                        </pre>
            </li>
            
            <li>
                <h3>
                    江上寄隐者
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>归舟不计程， 
江月屡亏盈。 
霭霭沧波路， 
悠悠离别情。 
蒹葭连水国， 
鼙鼓近梁城。 
却忆沿江叟， 
汀洲春草生。
                        </pre>
            </li>
            
            <li>
                <h3>
                    汴河闻笳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>何处金笳月里悲， 
悠悠边客梦先知。 
单于城下关山曲， 
今日中原总解吹。
                        </pre>
            </li>
            
            <li>
                <h3>
                    河东赠别炼师
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>多累有行役， 
相逢秋节分。 
游人甘失路， 
野鹤亦离群。 
戎马犯边垒， 
天兵屯塞云。 
孔璋才素健， 
羽檄定纷纷。
                        </pre>
            </li>
            
            <li>
                <h3>
                    津梁寺采新茶与幕中诸公遍赏，芳香……
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>灵州碧岩下， 
荑英初散芳。 
涂涂犹宿露， 
采采不盈筐。 
阴窦藏烟湿， 
单衣染焙香。 
幸将调鼎味， 
一为奏明光。
                        </pre>
            </li>
            
            <li>
                <h3>
                    渐至涪州先寄王使君
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>治教通夷俗， 
均输问大田。 
江分巴字水， 
树入夜郎烟。 
毒雾含秋气， 
阴岩蔽曙天。 
路难空计日， 
身老不由年。 
将命宁知远， 
归心讵可传。 
星郎复何事， 
出守五溪边。
                        </pre>
            </li>
            
            <li>
                <h3>
                    渡淮
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>暮涛凝雪长淮水， 
细雨飞梅五月天。 
行子不须愁夜泊， 
绿杨多处有人烟。
                        </pre>
            </li>
            
            <li>
                <h3>
                    独不见
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>荆门一柱观， 
楚国三休殿。 
环珮俨神仙， 
辉光生顾盼。 
春风细腰舞， 
明月高堂宴。 
梦泽水连云， 
渚宫花似霰。 
俄惊白日晚， 
始悟炎凉变。 
别岛异波潮， 
离鸿分海县。 
南北断相闻， 
叹嗟独不见。
                        </pre>
            </li>
            
            <li>
                <h3>
                    玉泉寺与润上人望秋山怀张少尹
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>山寒天降霜， 
烟月共苍苍。 
况此绿岩晚， 
尚馀丹桂芳。 
禅心殊众乐， 
人世满秋光。 
莫怪频回首， 
孤云思帝乡。
                        </pre>
            </li>
            
            <li>
                <h3>
                    甫构西亭偶题因呈监军及幕中诸公
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>瀛海无因泛， 
昆丘岂易寻。 
数峰聊在目， 
一境暂清心。 
悦彼松柏性， 
爱兹桃李阴。 
列芳凭有土， 
丛干聚成林。 
信矣子牟恋， 
归欤尼父吟。 
暗香兰露滴， 
空翠蕙楼深。 
负鼎位尝忝， 
荷戈年屡侵。 
百城烦鞅掌， 
九仞喜岖嶔。 
巴汉溯沿楫， 
岷峨千万岑。 
恩偏不敢去， 
范蠡畏熔金。
                        </pre>
            </li>
            
            <li>
                <h3>
                    甲午岁相国李公有北园寄赠之作，吟……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>机事劳西掖， 
幽怀寄北园。 
鹤巢深更静， 
蝉噪断犹喧。 
仙酝百花馥， 
艳歌双袖翻。 
碧云诗变雅， 
皇泽叶流根。 
未报雕龙赠， 
俄伤泪剑痕。 
佳城关白日， 
哀挽向青门。 
礼命公台重， 
烟霜陇树繁。 
天高不可问， 
空使辅星昏。
                        </pre>
            </li>
            
            <li>
                <h3>
                    登阖闾古城
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>登高望远自伤情， 
柳发花开映古城。 
全盛已随流水去， 
黄鹂空啭旧春声。
                        </pre>
            </li>
            
            <li>
                <h3>
                    石州城
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>丈夫心爱横行， 
报国知嫌命轻。 
楼兰径百战， 
更道戍龙城。 
锦字窦车骑， 
胡笳李少卿。 
生离两不见， 
万古难为情。
                        </pre>
            </li>
            
            <li>
                <h3>
                    秋原寓目
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>木落风高天宇开， 
秋原一望思悠哉。 
边城今少射雕骑， 
连雁嗷嗷何处来。
                        </pre>
            </li>
            
            <li>
                <h3>
                    秋夜寄江南旧游
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>寥落九秋晚， 
端忧时物残。 
隔林萤影度， 
出禁漏声寒。 
愁雨洞房掩， 
孤烛遥夜阑。 
怀贤梦南国， 
兴尽水漫漫。
                        </pre>
            </li>
            
            <li>
                <h3>
                    秋夜雨中怀友
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 武元衡</p>
                <pre>庭空雨鸣骄， 
天寒雁啼苦。 
青灯淡吐光， 
白发悄无语。 
几年不与联床吟， 
君方客吴我犹楚。
                        </pre>
            </li>
            
            <li>
                <h3>
                    秋怀奉寄朱补阙
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>上苑繁霜降， 
骚人起恨初。 
白云深陋巷， 
衰草遍闲居。 
暮色秋烟重， 
寒声牖叶虚。 
潘生秋思苦， 
陶令世情疏。 
已制归田赋， 
犹陈谏猎书。 
不知青琐客， 
投分竟何如。
                        </pre>
            </li>
            
            <li>
                <h3>
                    秋思
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>秋室浩烟雾， 
风柳怨寒蜩。 
机杼夜声切， 
蕙兰芳意消。 
美人湘水曲， 
桂楫洞庭遥。 
常恐时光谢， 
蹉跎红艳凋。
                        </pre>
            </li>
            
            <li>
                <h3>
                    秋日书怀
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>金貂玉铉奉君恩， 
夜漏晨钟老掖垣。 
参决万机空有愧， 
静观群动亦无言。 
杯中壮志红颜歇， 
林下秋声绛叶翻。 
倦鸟不知归去日， 
青芜白露满郊园。
                        </pre>
            </li>
            
            <li>
                <h3>
                    秋日出游偶作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>黄花丹叶满江城， 
暂爱江头风景清。 
闲步欲舒山野性， 
貔貅不许独行人。
                        </pre>
            </li>
            
            <li>
                <h3>
                    秋日台中寄怀简诸僚
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>宪府日多事， 
秋光照碧林。 
干云岩翠合， 
布石地苔深。 
忧悔耿遐抱， 
尘埃缁素襟。 
物情牵局促， 
友道旷招寻。 
颓节风霜变， 
流年芳景侵。 
池荷足幽气， 
烟竹又繁阴。 
簪组赤墀恋， 
池鱼沧海心。 
涤烦滞幽赏， 
永度瑶华音。
                        </pre>
            </li>
            
            <li>
                <h3>
                    秋日对酒
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>行年过始衰， 
秋至独先悲。 
事往怜神魄， 
感深滋涕洟。 
百忧纷在虑， 
一醉兀无思。 
宝瑟拂尘匣， 
徽音凝朱丝。 
幽圃蕙兰气， 
烟窗松桂姿。 
我乏济时略， 
杖节抚藩维。 
山川大兵后， 
牢落空城池。 
惊沙犹振野， 
绿草生荒陂。 
物变风雨顺， 
人怀天地慈。 
春耕事秋战， 
戎马去封陲。 
波澜暗超忽， 
坚白亦磷缁。 
客有自嵩颍， 
重征栖隐期。 
丹诀学仙晚， 
白云归谷迟。 
君恩不可报， 
霜露绕南枝。
                        </pre>
            </li>
            
            <li>
                <h3>
                    秋日将赴江上，杨弘微时任凤翔，寄诗别
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>寂寞两相阻， 
悠悠南北心。 
燕惊沧海远， 
鸿避朔云深。 
夜梦江亭月， 
离忧陇树阴。 
兼秋无限思， 
惆怅属瑶琴。
                        </pre>
            </li>
            
            <li>
                <h3>
                    秋日经潼关感寓
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>昔年曾逐汉征东， 
三授兵符百战中。 
力保山河嗟下世， 
秋风牢落故营空。
                        </pre>
            </li>
            
            <li>
                <h3>
                    秋晚途次坊州界寄崔玉员外
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>崎岖崖谷迷， 
寒雨暮成泥。 
征路出山顶， 
乱云生马蹄。 
望乡程杳杳， 
怀远思凄凄。 
欲识分麾重， 
孤城万壑西。
                        </pre>
            </li>
            
            <li>
                <h3>
                    秋灯对雨寄史近崔积
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>坐听宫城传晚漏， 
起看衰叶下寒枝。 
空庭绿草结离念， 
细雨黄花赠所思。 
蟋蟀已惊良节度， 
茱萸偏忆故人期。 
相逢莫厌尊前醉， 
春去秋来自不知。
                        </pre>
            </li>
            
            <li>
                <h3>
                    窦三中丞去岁有台中五言四韵未及酬……
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>在昔谬司宪， 
常僚惟有君。 
报恩如皎日， 
致位等青云。 
削藁书难见， 
除苛事早吟。 
双旌不可驻， 
风雪路岐分。
                        </pre>
            </li>
            
            <li>
                <h3>
                    立秋日与陆华原于县界南馆送邹十八
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>风入昭阳池馆秋， 
片云孤鹤两难留。 
明朝独向青山郭， 
唯有蝉声催白头。
                        </pre>
            </li>
            
            <li>
                <h3>
                    经严秘校维故宅
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>掩泪山阳宅， 
生涯此路穷。 
香销芸阁闭， 
星落草堂空。 
丽藻浮名里， 
哀声夕照中。 
不堪投钓处， 
邻笛怨春风。
                        </pre>
            </li>
            
            <li>
                <h3>
                    缑山道中口号
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>秋山寂寂秋水清， 
寒郊木叶飞无声。 
王子白云仙去久， 
洛滨行路夜吹笙。
                        </pre>
            </li>
            
            <li>
                <h3>
                    至栎阳崇道寺闻严十少府趋侍
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>云连万木夕沈沈， 
草色泉声古院深。 
闻说羊车趋盛府， 
何言琼树在东林。 
松筠自古多年契， 
风月怀贤此夜心。 
惆怅送君身未达， 
不堪摇落听秋砧。
                        </pre>
            </li>
            
            <li>
                <h3>
                    行路难
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 武元衡</p>
                <pre>君不见道傍废井傍开花， 
原是昔年骄贵家。 
几度美人来照影， 
濯纤笑引银瓶绠。 
风飘雨散今奈何， 
绣闼雕甍绿苔多。 
笙歌鼎沸君莫矜， 
豪奢未必长多金。 
休说编氓朴无耻， 
至竟终须合天理。 
非故败他却成此， 
苏张终作多言鬼。 
行路难， 
路难不在九折湾。
                        </pre>
            </li>
            
            <li>
                <h3>
                    西亭早秋送徐员外
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>鼎铉辞台座， 
麾幢领益州。 
曲池连月晓， 
横角满城秋。 
有美皇华使， 
曾同白社游。 
今年重相见， 
偏觉艳歌愁。
                        </pre>
            </li>
            
            <li>
                <h3>
                    西亭题壁寄中书李相公
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>昏旦倦兴寝， 
端忧力尚微。 
廉颇不觉老， 
蘧瑗始知非。 
授钺虚三顾， 
持衡旷万机。 
空馀蝴蝶梦， 
迢递故山归。
                        </pre>
            </li>
            
            <li>
                <h3>
                    见郭侍郎题壁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>万里枫江偶问程， 
青苔壁上故人名。 
悠悠身世限南北， 
一别十年空复情。
                        </pre>
            </li>
            
            <li>
                <h3>
                    资圣寺贲法师晚春茶会
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>虚室昼常掩， 
心源知悟空。 
禅庭一雨后， 
莲界万花中。 
时节流芳暮， 
人天此会同。 
不知方便理， 
何路出樊笼。
                        </pre>
            </li>
            
            <li>
                <h3>
                    赠佳人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>步摇金翠玉搔头， 
倾国倾城胜莫愁。 
若逞仙姿游洛浦， 
定知神女谢风流。
                        </pre>
            </li>
            
            <li>
                <h3>
                    赠别崔起居
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>三十年前会府同， 
红颜销尽两成翁。 
别泪共将何处洒， 
锦江南渡足春风。
                        </pre>
            </li>
            
            <li>
                <h3>
                    赠歌人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>林莺一哢四时春， 
蝉翼罗衣白玉人。 
曾逐使君歌舞地， 
清声长啸翠眉颦。
                        </pre>
            </li>
            
            <li>
                <h3>
                    赠道者
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>麻衣如雪一枝梅， 
笑掩微妆入梦来。 
若到越溪逢越女， 
红莲池里白莲开。
                        </pre>
            </li>
            
            <li>
                <h3>
                    路岐重赋
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>芳郊欲别阑干泪， 
故国难期聚散云。 
分手更逢江驿暮， 
马嘶猿叫不堪闻。
                        </pre>
            </li>
            
            <li>
                <h3>
                    送七兄赴歙州
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>车马去憧憧， 
都门闻晓钟。 
客程将日远， 
离绪与春浓。 
流水逾千度， 
归云隔万重。 
玉杯倾酒尽， 
不换惨凄容。
                        </pre>
            </li>
            
            <li>
                <h3>
                    送严侍御
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>巴檄故人去， 
苍苍枫树林。 
云山千里合， 
雾雨四时阴。 
峡路猿声断， 
桃源犬吠深。 
不须贪胜赏， 
汉节待南侵。
                        </pre>
            </li>
            
            <li>
                <h3>
                    送严秀才
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>灞浐别离肠已断， 
江山迢递信仍稀。 
送君偏下临岐泪， 
家在南州身未归。
                        </pre>
            </li>
            
            <li>
                <h3>
                    送严绅游兰溪
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>剡岭穷边海， 
君游别岭西。 
暮云秋水阔， 
寒雨夜猿啼。 
地僻秦人少， 
山多越路迷。 
萧萧驱匹马， 
何处是兰溪。
                        </pre>
            </li>
            
            <li>
                <h3>
                    送兄归洛使谒严司空
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>六岁蜀城守， 
千茎蓬鬓丝。 
忧心不自遣， 
骨肉又伤离。 
楚峡饶云雨， 
巴江足梦思。 
殷勤孔北海， 
时节易流移。
                        </pre>
            </li>
            
            <li>
                <h3>
                    送冯谏议赴河北宣慰
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>汉代衣冠盛， 
尧年雨露多。 
恩荣辞紫禁， 
冰雪渡黄河。 
待诏孤城启， 
宣风万岁和。 
今宵燕分野， 
应见使星过。
                        </pre>
            </li>
            
            <li>
                <h3>
                    送吴侍御司马赴台州
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>卢耽佐郡遥， 
川陆共迢迢。 
风景轻吴会， 
文章变越谣。 
烟林繁橘柚， 
云海浩波潮。 
余有灵山梦， 
前君到石桥。
                        </pre>
            </li>
            
            <li>
                <h3>
                    送唐次
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>都门去马嘶， 
灞水春流浅。 
青槐驿路长， 
白日离尊晚。 
望望烟景微， 
草色行人远。
                        </pre>
            </li>
            
            <li>
                <h3>
                    送寇侍御司马之明州
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>斗酒上河梁， 
惊魂去越乡。 
地穷沧海阔， 
云入剡山长。 
莲唱蒲萄熟， 
人烟橘柚香。 
兰亭应驻楫， 
今古共风光。
                        </pre>
            </li>
            
            <li>
                <h3>
                    送崔判官使太原
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>劳君车马此逡巡， 
我与刘君本世亲。 
两地山河分节制， 
十年京洛共风尘。 
笙歌几处胡天月， 
罗绮长留蜀国春。 
报主由来须尽敌， 
相期万里宝刀新。
                        </pre>
            </li>
            
            <li>
                <h3>
                    送崔舍人起居
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>赤墀同拜紫泥封， 
驷牡连征侍九重。 
惟有白须张司马， 
不言名利尚相从。
                        </pre>
            </li>
            
            <li>
                <h3>
                    送张侍御赴京
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>江南烟雨塞鸿飞， 
西府文章谢掾归。 
相送汀州兰棹晚， 
菱歌一曲泪沾衣。
                        </pre>
            </li>
            
            <li>
                <h3>
                    送张六谏议归朝
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>诏书前日下丹霄， 
头戴儒冠脱皂貂。 
笛怨柳营烟漠漠， 
云愁江馆雨萧萧。 
鸳鸿得路争先翥， 
松柏凌寒独后凋。 
归去朝端如有问， 
玉关门外老班超。
                        </pre>
            </li>
            
            <li>
                <h3>
                    送张谏议
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>汉庭从事五人来， 
回首疆场独未回。 
今日送君魂断处， 
寒云寥落数株梅。
                        </pre>
            </li>
            
            <li>
                <h3>
                    送徐员外还京
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>九折朱轮动， 
三巴白露生。 
蕙兰秋意晚， 
关塞别魂惊。 
宝瑟连宵怨， 
金罍尽醉倾。 
旄头星未落， 
分手辘轳鸣。
                        </pre>
            </li>
            
            <li>
                <h3>
                    送李正字之蜀
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>已献甘泉赋， 
仍登片玉科。 
汉官新组绶， 
蜀国旧烟萝。 
剑壁秋云断， 
巴江夜月多。 
无穷别离思， 
遥寄竹枝歌。
                        </pre>
            </li>
            
            <li>
                <h3>
                    送李秀才赴滑州诣大夫舅
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>陌头车马去翩翩， 
白面怀书美少年。 
东武扬公姻娅重， 
西州谢傅舅甥贤。 
长亭叫月新秋雁， 
官渡含风古树蝉。 
知己满朝留不住， 
贵臣河上拥旌旃。
                        </pre>
            </li>
            
            <li>
                <h3>
                    送柳郎中裴起居
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>沱江水绿波， 
喧鸟去乔柯。 
南浦别离处， 
东风兰杜多。 
长亭春婉娩， 
层汉路蹉跎。 
会有归朝日， 
班超奈老何。
                        </pre>
            </li>
            
            <li>
                <h3>
                    送温况游蜀
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>游人西去客三巴， 
身逐孤蓬不定家。 
山近峨眉飞暮雨， 
江连濯锦起朝霞。 
云深九折刀州远， 
路绕千岩剑阁斜。 
应到严君开卦处， 
将余一为问生涯。
                        </pre>
            </li>
            
            <li>
                <h3>
                    送田三端公还鄂州
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>孤云迢递恋沧洲， 
劝酒梨花对白头。 
南陌送归车骑合， 
东城怨别管弦愁。 
青油幕里人如玉， 
黄鹤楼中月并钩。 
君去庾公应借问， 
驰心千里大江流。
                        </pre>
            </li>
            
            <li>
                <h3>
                    送裴戡行军
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>珠履三千醉不欢， 
玉人犹苦夜冰寒。 
送君偏有无言泪， 
天下关山行路难。
                        </pre>
            </li>
            
            <li>
                <h3>
                    送许著作分司东都
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>瑶瑟激凄响， 
征鸿翻夕阳。 
署分刊竹简， 
书蠹护芸香。 
马色关城晓， 
蝉声驿路长。 
石渠荣正礼， 
兰室重元方。 
不作经年别， 
离魂亦暂伤。
                        </pre>
            </li>
            
            <li>
                <h3>
                    送邓州潘使君赴任
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>川陆一都会， 
旌旗千里舒。 
虎符中禁授， 
熊轼上流居。 
橘柚金难并， 
池塘练不如。 
春风行部日， 
应驻士元车。
                        </pre>
            </li>
            
            <li>
                <h3>
                    送陆书还吴
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>君住包山下， 
何年入帝乡。 
成名归旧业， 
叹别见秋光。 
橘柚吴洲远， 
芦花楚水长。 
我行经此路， 
京口向云阳。
                        </pre>
            </li>
            
            <li>
                <h3>
                    送韦侍御司议赴东都
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>洛京千里近， 
离绪亦纷纷。 
文宪芙蓉沼， 
元方羔雁群。 
河关连巩树， 
嵩少接秦云。 
独有临风思， 
睽携不可闻。
                        </pre>
            </li>
            
            <li>
                <h3>
                    送魏正则擢第归江陵
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>商山路接玉山深， 
古木苍然尽合阴。 
会府登筵君最少， 
江城秋至肯惊心。
                        </pre>
            </li>
            
            <li>
                <h3>
                    途中即事
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 武元衡</p>
                <pre>南征复北还， 
扰扰百年间。 
自笑红尘里， 
生涯不暂闲。
                        </pre>
            </li>
            
            <li>
                <h3>
                    途次
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>去国策羸马， 
劳歌行路难。 
地崇秦制险， 
人乐汉恩宽。 
御沼澄泉碧， 
宫梨佛露丹。 
鼎成仙驭远， 
龙化宿云残。 
不问三苗宠， 
谁陪万国欢。 
至今松桂色， 
长助玉楼寒。
                        </pre>
            </li>
            
            <li>
                <h3>
                    途次近蜀驿，蒙恩赐宝刀及飞龙厩马……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>草草事行役， 
迟迟违故关。 
碧帏遥隐雾， 
红旆渐依山。 
感激酬恩泪， 
星霜去国颜。 
捧刀金锡字， 
归马玉连环。 
威凤翔双阙， 
征夫纵百蛮。 
应怜宣室召， 
温树不同攀。
                        </pre>
            </li>
            
            <li>
                <h3>
                    郊居寓目偶题
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>晨趋禁掖暮郊园， 
松桂苍苍烟露繁。 
明月上时群动息， 
雪峰高处正当轩。
                        </pre>
            </li>
            
            <li>
                <h3>
                    鄂渚送友
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>云帆淼淼巴陵渡， 
烟树苍苍故郢城。 
江上梅花无数落， 
送君南浦不胜情。
                        </pre>
            </li>
            
            <li>
                <h3>
                    酬严司空荆南见寄
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>金貂再领三公府， 
玉帐连封万户侯。 
帘卷青山巫峡晓， 
烟开碧树渚宫秋。 
刘琨坐啸风清塞， 
谢脁题诗月满楼。 
白雪调高歌不得， 
美人南国翠蛾愁。
                        </pre>
            </li>
            
            <li>
                <h3>
                    酬严维秋夜见寄
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>遥夜思悠悠， 
闻钟远梦休。 
乱林萤烛暗， 
零露竹风秋。 
启户云归栋， 
褰帘月上钩。 
昭明逢圣代， 
羁旅别沧洲。 
骑省潘郎思， 
衡闱宋玉愁。 
神仙惭李郭， 
词赋谢曹刘。 
松柏应无变， 
琼瑶不可酬。 
谁堪此时景， 
寂寞下高楼。
                        </pre>
            </li>
            
            <li>
                <h3>
                    酬元十二
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>偶寻乌府客， 
同醉习家池。 
积雪初迷径， 
孤云遂失期。 
风前劳引领， 
月下重相思。 
何必因尊酒， 
幽心两自知。
                        </pre>
            </li>
            
            <li>
                <h3>
                    酬太常从兄留别
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>乡路日兹始， 
征轩行复留。 
张骞随汉节， 
王濬守刀州。 
泽国烟花度， 
铜梁雾雨愁。 
别离无可奈， 
万恨锦江流。
                        </pre>
            </li>
            
            <li>
                <h3>
                    酬崔使君寄麈尾
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>贤人嘉尚同， 
今制古遗风。 
寄我襟怀里， 
辞君掌握中。 
金声劳振远， 
玉柄借谈空。 
执玩驰心处， 
迢迢巴峡东。
                        </pre>
            </li>
            
            <li>
                <h3>
                    酬李十一尚书西亭暇日书怀见寄十二……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>鼎铉昔云忝， 
西南分主忧。 
烟尘开僰道， 
旌节护蛮陬。 
任重功无立， 
力微恩未酬。 
据鞍惭齿发， 
责帅惧春秋。 
高德闻郑履， 
俭居称晏裘。 
三刀君入梦， 
九折我回輈。 
时景屡迁易， 
兹言期退休。 
方追故山事， 
岂谓台阶留。 
遐抱清净理， 
眷言兰杜幽。 
一缄琼玖赠， 
万里别离愁。 
巴岭云外没， 
蜀江天际流。 
怀贤耿遥思， 
相望凤池头。
                        </pre>
            </li>
            
            <li>
                <h3>
                    酬王十八见招
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>王昌家直在城东， 
落尽庭花昨夜风。 
高兴不辞千日醉， 
随君走马向新丰。
                        </pre>
            </li>
            
            <li>
                <h3>
                    酬裴起居西亭留题
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>艳歌能起关山恨， 
红烛偏凝寒塞情。 
况是池塘风雨夜， 
不堪丝管尽离声。
                        </pre>
            </li>
            
            <li>
                <h3>
                    酬谈校书长安秋夜对月寄诸故旧
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>故园千里渺遐情， 
黄叶萧条白露生。 
惊鹊绕枝风满幌， 
寒钟送晓月当楹。 
蓬山高价传新韵， 
槐市芳年挹盛名。 
莫怪孔融悲岁序， 
五侯门馆重娄卿。
                        </pre>
            </li>
            
            <li>
                <h3>
                    酬陆三与邹十八侍御
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武元衡</p>
                <pre>城分流水郭连山， 
拂露开怀一解颜。 
令尹关中仙史会， 
河阳县里玉人闲。 
共怜秋隼惊飞至， 
久想云鸿待侣还。 
莫恨殷勤留此地， 
东崖桂树昔同攀。
                        </pre>
            </li>
            
            <li>
                <h3>
                    酬陆员外歙州许员外郢州二使君
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>吴洲云海接， 
楚驿梦林长。 
符节分忧重， 
鹓鸿去路翔。 
艳歌愁翠黛， 
宝瑟韵清商。 
洲草遥池合， 
春风晓旆张。 
晋臣多乐广， 
汉主识冯唐。 
不作经年别， 
离魂亦未伤。
                        </pre>
            </li>
            
            <li>
                <h3>
                    酬韦胄曹
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>相逢异县蹉跎意， 
无复少年容易欢。 
桃李美人攀折尽， 
何如松柏四时寒。
                        </pre>
            </li>
            
            <li>
                <h3>
                    酬韦胄曹登天长寺上方见寄
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>青门几度沾襟泪， 
并在东林雪外峰。 
今日重烦相忆处， 
春光知绕凤池浓。
                        </pre>
            </li>
            
            <li>
                <h3>
                    酬韩弇归崖见寄
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>惆怅人间事， 
东山遂独游。 
露凝瑶草晚， 
鱼戏石潭秋。 
轩冕应相待， 
烟霞莫遽留。 
君看仲连意， 
功立始沧洲。
                        </pre>
            </li>
            
            <li>
                <h3>
                    重送卢三十一起居
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>相如拥传有光辉， 
何事阑干泪湿衣。 
旧府东山馀妓在， 
重将歌舞送君归。
                        </pre>
            </li>
            
            <li>
                <h3>
                    重送白将军
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>红烛芳筵惜夜分， 
歌楼管咽思难闻。 
早知怨别人间世， 
不下青山老白云。
                        </pre>
            </li>
            
            <li>
                <h3>
                    长安叙怀寄崔十五
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>延首直城西， 
花飞绿草齐。 
迢遥隔山水， 
怅望思游子。 
百啭黄鹂细雨中， 
千条翠柳衡门里。 
门对长安九衢路， 
愁心不惜芳菲度。 
风尘冉冉秋复春， 
钟鼓喧喧朝复暮。 
汉家宫阙在中天， 
紫陌朝臣车马连。 
萧萧霓旌合仙仗， 
悠悠剑佩入炉烟。 
李广少时思报国， 
终军未遇敢论边。 
无媒守儒行， 
荣悴纷相映。 
家甚长卿贫， 
身多公干病。 
不知身病竟如何， 
懒向青山眠薜萝。 
鸡黍空多元伯惠， 
琴书不见子猷过。 
超名累岁与君同， 
自叹还随鹢退风。 
闻说唐生子孙在， 
何当一为问穷通。
                        </pre>
            </li>
            
            <li>
                <h3>
                    长安春望
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武元衡</p>
                <pre>宿雨净烟霞， 
春风绽百花。 
绿杨中禁路， 
朱戟五侯家。 
草色金堤晚， 
莺声御柳斜。 
无媒犹未达， 
应共惜年华。
                        </pre>
            </li>
            
            <li>
                <h3>
                    长安秋夜怀陈京昆季
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>钟鼓九衢绝， 
出门千里同。 
远情高枕夜， 
秋思北窗空。 
静见烟凝烛， 
闲听叶坠桐。 
玉壶思洞彻， 
琼树忆葱笼。 
萤影疏帘外， 
鸿声暗雨中。 
羁愁难会面， 
懒慢责微躬。 
甲乙科攀桂， 
图书阁践蓬。 
一瓢非可乐， 
六翮未因风。 
寥落悲秋尽， 
蹉跎惜岁穷。 
明朝不相见， 
流泪菊花丛。
                        </pre>
            </li>
            
            <li>
                <h3>
                    长安贼中寄题江南所居茱萸树
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>手种茱萸旧井傍， 
几回春露又秋霜。 
今来独向秦中见， 
攀折无时不断肠。
                        </pre>
            </li>
            
            <li>
                <h3>
                    闻严秘书与正字及诸客夜会因寄
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>衡门寥落岁阴穷， 
露湿莓苔叶厌风。 
闻道今宵阮家会， 
竹林明月七人同。
                        </pre>
            </li>
            
            <li>
                <h3>
                    闻王仲周所居牡丹花发，因戏赠
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>闻说庭花发暮春， 
长安才子看须频。 
花开花落无人见， 
借问何人是主人。
                        </pre>
            </li>
            
            <li>
                <h3>
                    闻相公三兄小园置宴，以元衡寓直，……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>休沐限中禁， 
家山传胜游。 
露寒潘省夜， 
木落庾园秋。 
兰菊回幽步， 
壶觞洽旧俦。 
位高天禄阁， 
词异畔牢愁。 
孤思琴先觉， 
驰晖水竞流。 
明朝不相见， 
清祀在圜丘。
                        </pre>
            </li>
            
            <li>
                <h3>
                    陌上暮春
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>青青南陌柳如丝， 
柳色莺声晚日迟。 
何处最伤游客思， 
春风三月落花时。
                        </pre>
            </li>
            
            <li>
                <h3>
                    韦常侍以宾客致仕，同诸公题壁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>孤云永日自徘徊， 
岩馆苍苍遍绿苔。 
望苑忽惊新诏下， 
彩鸾归处玉笼开。
                        </pre>
            </li>
            
            <li>
                <h3>
                    顺宗至德大圣皇帝挽歌词三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>桥山同轨会， 
轩后葬衣冠。 
东海风波变， 
西陵松柏攒。 
鼎湖仙已去， 
金掌露宁乾。 
万木泉扃月， 
空怜凫雁寒。 
容卫晓徘徊， 
严城阊阖开。 
乌号龙驭远， 
遏密凤声哀。 
昆浪黄河注， 
崦嵫白日颓。 
恭闻天子孝， 
不忍望铜台。 
哀挽渭川曲， 
空歌汾水阳。 
夜泉愁更咽， 
秋日惨无光。 
缵夏功传启， 
兴周业继昌。 
回瞻五陵上， 
烟雨为苍苍。
                        </pre>
            </li>
            
            <li>
                <h3>
                    题嘉陵驿
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>悠悠风旆绕山川， 
山驿空濛雨似烟。 
路半嘉陵头已白， 
蜀门西上更青天。
                        </pre>
            </li>
            
            <li>
                <h3>
                    题故蔡国公主九华观上池院
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武元衡</p>
                <pre>朱门临九衢， 
云木蔼仙居。 
曲沼天波接， 
层台凤舞馀。 
曙烟深碧筱， 
香露湿红蕖。 
瑶瑟含风韵， 
纱窗积翠虚。 
秦楼今寂寞， 
真界竟何如。 
不与蓬瀛异， 
迢迢远玉除。
                        </pre>
            </li>
            
            <li>
                <h3>
                    饯裴行军赴朝命
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 武元衡</p>
                <pre>来时圣主假光辉， 
心恃朝恩计日归。 
谁料忽成云雨别， 
独将边泪洒戎衣。
                        </pre>
            </li>
            
    </ul>
</body>

</html>