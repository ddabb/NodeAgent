<!DOCTYPE html>
<html lang="zh-CN">

<head>
    <meta charset="UTF-8">
    <title>
        周晋
    </title>
</head>

<body>
    <h1>
        周晋
    </h1>
    <p><strong>朝代:</strong>
        宋代
    </p>
    <p><strong>生平:</strong>
        周晋（?—?） 字明叔，号啸斋，济南（今属山东）人。周密之父。绍定四年（1231）宰富阳。《全宋词》存其词三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周晋</p>
                <pre>似雾中花， 
似风前雪， 
似雨馀云。 
本自无情， 
点萍成绿， 
却又多情。 
西湖南陌东城。 
甚管定、年年送春。 
薄倖东风， 
薄情游子， 
薄命佳人。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周晋</p>
                <pre>图书一室。 
香暖垂帘密。 
花满翠壶熏研席。 
睡觉满窗晴日。 
手寒不了残棋。 
篝香细勘唐碑。 
无酒无诗情绪， 
欲梅欲雪天时。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周晋</p>
                <pre>午梦初回， 
卷帘尽放春愁去。 
昼长无侣。 
自对黄鹂语。 
絮影苹香， 
春在无人处。 
移舟去。 
未成新句。 
一砚梨花雨。
                        </pre>
            </li>
            
    </ul>
</body>

</html>