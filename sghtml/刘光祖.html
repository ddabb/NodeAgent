<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘光祖
    </title>
</head>

<body>
    <h1>
        刘光祖
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘光祖</p>
                <pre>小院回廊春寂寂， 
晚来独自闲行。 
画帘东畔碧云生。 
也知无雨， 
空滴枕边声。 
一簇小桃开又落， 
低头拾取红英。 
东风相送忘相迎。 
梨花寒食， 
到得锦宫城。
                        </pre>
            </li>
            
            <li>
                <h3>
                    昭君怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 刘光祖</p>
                <pre>人在醉乡居住。 
记得旧曾来去。 
疏雨听芭蕉。 
梦魂遥。 
惆怅柳烟何处。 
目送落霞江浦。 
明夜月当楼。 
照人愁。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘光祖</p>
                <pre>客梦一回醒， 
三度碧梧秋。 
仰看今夕天上， 
河汉又西流。 
早晚凉风过雁， 
惊落空阶一叶， 
急雨闹清沟。 
归计休令暮， 
宵露浥征裘。 
古来今， 
生老病， 
许多愁。 
那堪更说， 
无限功业镜中羞。 
只有青山高致， 
对此还论世事， 
举白与君浮。 
送我一杯酒， 
谁起舞凉州。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘光祖</p>
                <pre>十分雪意却成霜。 
暮云黄。 
月微茫。 
只有梅花， 
依旧吐幽芳。 
还喜无边春信漏， 
疏影下， 
觅浮香。 
才清端是紫薇郎。 
别鵷行。 
忆宫墙。 
夜半胡为， 
人与月交相。 
君合召归吾老矣， 
月随去， 
照西厢。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘光祖</p>
                <pre>画戟如霜， 
绮疏如水， 
篆香渐微。 
向莺花多处， 
青山衮衮， 
鹭凫散後， 
落屑霏霏。 
曾是鸾台金马客， 
一场梦觉来人事非。 
多少话， 
付无心云叶， 
自在闲飞。 
想看燕鸿易感， 
□几度春往秋又归。 
见黄馀露点， 
东坡菊赋， 
清传雪片， 
处士梅诗。 
向此年年开寿斝， 
算今古人生七十稀。 
歌啸外， 
作皇朝遗老， 
名字辉辉。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘光祖</p>
                <pre>晚风收暑， 
小池塘荷净。 
独倚胡床酒初醒。 
起徘徊、时有香气吹来， 
云藻乱， 
叶底游鱼动影。 
空擎承露盖， 
不见冰容， 
惆怅明妆晓鸾镜。 
後夜月凉时， 
月淡花低， 
幽梦觉、欲凭谁省。 
且应记、临流凭阑干， 
便遥想， 
江南红酣千顷。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘光祖</p>
                <pre>扫径花零， 
闭门春晚。 
恨长无奈东风短。 
起来消息探荼縻， 
雪条玉蕊都开遍。 
晚月魂清， 
夕阳香远。 
故山别後谁拘管。 
多情於此更情多， 
一枝嗅罢还重拈。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘光祖</p>
                <pre>春风开者。 
一时还共春风谢。 
柳条送我今槐夏。 
不饮香醪， 
孤负人生也。 
曲塘泉细幽琴写。 
胡床滑簟应无价。 
日迟睡起帘钩挂。 
何不归欤， 
花竹秀而野。
                        </pre>
            </li>
            
            <li>
                <h3>
                    长相思
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘光祖</p>
                <pre>玉尊凉。 
玉人凉。 
若听离歌须断肠。 
休教成鬓霜。 
画桥西， 
画桥东。 
有泪分明清涨同。 
如何留醉翁。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘光祖</p>
                <pre>相逢一笑， 
又成相避， 
南雁归时霜透。 
明朝人在短亭西， 
看舞袖、双双行酒。 
歌声此处， 
秋声何处， 
几度乱愁搔首。 
如何不寄一行书， 
有万绪、千端别後。
                        </pre>
            </li>
            
    </ul>
</body>

</html>