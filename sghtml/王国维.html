<!DOCTYPE html>
<html lang="zh-CN">

<head>
    <meta charset="UTF-8">
    <title>
        王国维
    </title>
</head>

<body>
    <h1>
        王国维
    </h1>
    <p><strong>朝代:</strong>
        近现代
    </p>
    <p><strong>生平:</strong>
        王国维，字静安，晚号观堂，浙江海宁人。生于清光绪三年，卒于１９２７年，享年５１。王氏为近代博学通儒，功力之深，治学范围之广，对学术界影响之大，为近代以来所仅见。其生平著作甚多，身后遗著收为全集者有《王忠悫公遗书》，《王静安先生遗书》，《王观堂先生全集》等数种。《人间词话》一书乃是王氏接受了西洋美学思想之洗礼后，以崭新的眼光对中国旧文学所作的评论，具有划时代的意义，向来极受学术界重视。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    杂感
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 王国维</p>
                <pre>侧身天地苦拘孪， 
姑射神人未可攀。 
云若无心常淡淡， 
川若不竞岂潺潺。 
驰怀敷水条山里， 
托意开元武德间。 
终古诗人太无赖， 
苦求乐土向尘寰。
                        </pre>
            </li>
            
            <li>
                <h3>
                    红豆词
                </h3>
                <p><strong>形式:</strong>
                    未知
                </p>
                <p><strong>标签:</strong>
                    近现代, 王国维</p>
                <pre>一南国秋深可奈何， 
手持红豆几摩挲。 
累累本是无情物， 
谁把闲愁付与他。 
二门外青骢郭外舟， 
人生无奈是离愁。 
不辞苦向东风祝， 
到处人间作石尤。 
三别浦盈盈水又波， 
凭栏渺渺思如何？ 
纵教踏破江南种， 
只恐春来茁更多。 
四匀圆万颗争相似， 
暗数千回不厌痴。 
留取他年银烛下， 
拈来细与话相思。
                        </pre>
            </li>
            
            <li>
                <h3>
                    虞美人·弄梅骑竹嬉游日
                </h3>
                <p><strong>形式:</strong>
                    未知
                </p>
                <p><strong>标签:</strong>
                    近现代, 王国维</p>
                <pre>弄梅骑竹嬉游日。 
门户初相识。 
未能羞涩但娇痴。 
却立风前散发衬凝脂。 
近来瞥见都无语。 
但觉双眉聚。 
不知何日始工愁。 
记取那回花下一低头。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    近现代, 王国维</p>
                <pre>百尺朱楼临大道， 
楼外轻雷， 
不间昏和晓。 
独倚阑干人窈窕， 
闲中数尽行人老。 
一霎车尘生树杪， 
陌上楼头， 
都向尘中老。 
薄晚西风吹雨到， 
明朝又是伤流潦。
                        </pre>
            </li>
            
            <li>
                <h3>
                    蝶恋花·阅尽天涯离别苦
                </h3>
                <p><strong>形式:</strong>
                    词
                </p>
                <p><strong>标签:</strong>
                    近现代, 王国维</p>
                <pre>阅尽天涯离别苦， 
不道归来， 
零落花如许。 
花底相看无一语， 
绿窗春与天俱莫。 
待把相思灯下诉， 
 一缕新欢， 
旧恨千千缕。 
最是人间留不住， 
朱颜辞镜花辞树。
                        </pre>
            </li>
            
            <li>
                <h3>
                    读史二十首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    近现代, 王国维</p>
                <pre>一回首西陲势渺茫， 
东迁种族几星霜?何当踏破双芒屐， 
却向昆仑望故乡。 
	   二两条云岭摩天出， 
九曲黄河绕地回。 
自是当年游牧地， 
有人曾号伏羲来。 
	   三及及生存起竞争， 
流传神话使人惊。 
铜头铁额今安在？ 
始信轩皇苦用兵。 
	   四澶漫江淮万里春， 
九黎才格又苗民。 
即今腿髻穷山里， 
此是江南旧主人。 
	     五二帝精魂死不孤， 
嵇山陵庙似苍梧。 
耄年未罢征苗旅， 
神武如斯旷代无。 
	     六铜刀岁岁战东欧， 
石弩年年出挹娄。 
毕竟中原开化早， 
已闻昉铁贡梁州。 
	     七谁向钧天听乐过， 
秦中自古鬼神多。 
即今《诅楚文》犹在， 
才告巫咸又亚驼。 
	     八《春秋》谜语苦难诠， 
历史开山数腐迁。 
前后固应无此文， 
一书上下两千年。 
	     九汉作昆池始见煤， 
当年赀力信雄哉。 
于今莫笑胡僧妄， 
本是洪荒劫后灰。 
	     十挥戈大启汉山河， 
武帝雄才世讵多。 
轻骑今朝绝大漠， 
楼川明日下洋河。 
	     十一惠光东照日炎炎， 
河陇降王正款边。 
不是金人先入汉， 
永平谁证梦中缘。 
	     十二西域纵横尽百城， 
张陈远略逊甘英。 
千秋壮观君知否？ 
黑海东头望大秦。 
	     十三三方并帝古未有， 
两贤向厄我所闻。 
何来洒落樽前语：天下英雄惟使君。 
	     十四北临洛水拜陵园， 
奉表迁都大义存。 
纵使暮年终作贼， 
江东那更有桓温。 
	     十五江南天子皆词客， 
河北诸王尽将才。 
乍歌乐府《兰陵曲》， 
又见湘东玉轴灰。 
	     十六晋阳蜿蜿起飞龙， 
北面倾心事犬戎。 
亲出渭桥擒诘利， 
文皇端不愧英雄。 
	     十七南海商船来大食， 
西京袄寺建波斯。 
远人尽有如归乐， 
知是唐家全盛时。 
	     十八五国风光惨不支， 
崖山波浪浩无牙。 
当年国势凌迟甚， 
争怪诸贤唱攘夷。 
	     十九黑水金山启伯图， 
长驱远摭世间无。 
至今碧眼黄须客， 
犹自惊魂说拔都。 
	     二十东海人奴盖世雄， 
卷舒八道势如风。 
碧蹄倘得擒渠反， 
大壑何由起蜇龙。
                        </pre>
            </li>
            
    </ul>
</body>

</html>