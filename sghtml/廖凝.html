<!DOCTYPE html>
<html lang="zh-CN">

<head>
    <meta charset="UTF-8">
    <title>
        廖凝
    </title>
</head>

<body>
    <h1>
        廖凝
    </h1>
    <p><strong>朝代:</strong>
        唐代
    </p>
    <p><strong>生平:</strong>
        字熙绩，图之弟。初归湖南，隐衡岳。后与马希萼同迁金陵，授水部员外郎，出为建昌令，终江州团练副使。善呤讽，与李建勋为诗友，相善。江左学诗者，多造其门。集七卷，今存诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    中秋月
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 廖凝</p>
                <pre>九十日秋色， 
今宵已半分。 
孤光含列宿， 
四面绝纤云。 
众木排疏影， 
寒流叠细纹。 
遥遥望丹桂， 
心绪正纷纷。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 廖凝</p>
                <pre>满汀沤不散， 
一局黑全输。 
猎回千帐雪， 
探密大河冰。 
落尽最高树， 
始知松柏青。 
饭僧春岭蕨， 
醒酒雪潭鱼。 
风清竹阁留僧宿， 
雨湿莎庭放吏衙。 
红踯躅繁金殿暖， 
碧芙蓉笑水宫秋。
                        </pre>
            </li>
            
            <li>
                <h3>
                    彭泽解印
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 廖凝</p>
                <pre>五斗徒劳谩折腰， 
三年两鬓为谁焦。 
今朝官满重归去， 
还挈来时旧酒瓢。
                        </pre>
            </li>
            
            <li>
                <h3>
                    闻蝉
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 廖凝</p>
                <pre>一声初应候， 
万木已西风。 
偏感异乡客， 
先于离塞鸿。 
日斜金谷静， 
雨过石城空。 
此处不堪听， 
萧条千古同。
                        </pre>
            </li>
            
    </ul>
</body>

</html>