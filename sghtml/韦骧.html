<!DOCTYPE html>
<html lang="zh-CN">

<head>
    <meta charset="UTF-8">
    <title>
        韦骧
    </title>
</head>

<body>
    <h1>
        韦骧
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 韦骧</p>
                <pre>金貂贳酒。 
乐事可为须趁手。 
且醉青春。 
白发何曾饶贵人。 
凤笙鼍鼓。 
况是桃花落红雨。 
莫诉觥筹。 
炊熟黄粱一梦休。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 韦骧</p>
                <pre>林叶阴浓， 
海云峰耸， 
夏景渐分。 
称画堂开宴， 
雍雍笑语， 
高年耆德， 
初弄君恩。 
汉相家声， 
一经传训， 
赏典今朝归庆门。 
清和昼， 
见香飘百和， 
乐按长春。 
休论。 
万事纷纭。 
算寿考、乡闾能几人。 
况凤书才降， 
龟龄正永， 
莫辞金盏， 
一醉醺醺。 
萱草忘忧， 
榴花含笑， 
庭院风光如再新。 
成欢颂， 
愿齐坚桧柏， 
频奉丝纶。
                        </pre>
            </li>
            
            <li>
                <h3>
                    洛阳春·一落萦
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 韦骧</p>
                <pre>冷艳幽香奇绝。 
粉金裁雪。 
无端又欲恨春风， 
恨不解、千千结。 
曲槛小池清切。 
倚烟笼月。 
佳人纤手傍柔条， 
似不忍、轻攀折。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 韦骧</p>
                <pre>琼杯且尽清歌送。 
人生离合真如梦。 
瞬息又春归。 
回头光景非。 
香喷金兽暖。 
欢意愁更短。 
白发不须量。 
从教千丈长。
                        </pre>
            </li>
            
            <li>
                <h3>
                    醉蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 韦骧</p>
                <pre>漏新春消耗， 
柳眼微青， 
素梅犹小。 
帘幕轻寒， 
引炉烟袅袅。 
凤管雍容， 
雁筝清切， 
对绮筵呈妙。 
此际欢虞， 
门庭自有， 
辉光荣耀。 
庆事难逢， 
世间须信， 
八十遐龄， 
古来稀少。 
况偶佳辰， 
是桑弧曾表。 
满奉金觥， 
暂停牙板， 
听雅歌精祷。 
惟愿增高， 
龟年鹤算， 
鸿恩紫诏。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 韦骧</p>
                <pre>岁华将暮， 
寒林萧索， 
极目冻云垂地。 
官梅忽见一枝芳， 
便顿觉、新春情味。 
小筵开处， 
歌喉清婉， 
舞态蹁跹争媚。 
沈腰潘鬓两休论， 
共举白、何须惜醉。
                        </pre>
            </li>
            
    </ul>
</body>

</html>