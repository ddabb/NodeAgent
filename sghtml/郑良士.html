<!DOCTYPE html>
<html lang="zh-CN">

<head>
    <meta charset="UTF-8">
    <title>
        郑良士
    </title>
</head>

<body>
    <h1>
        郑良士
    </h1>
    <p><strong>朝代:</strong>
        唐代
    </p>
    <p><strong>生平:</strong>
        良士一作士良。字君梦，闽人。昭宗时献诗五百篇，授补阙。《白岩集》十卷，今存三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    寄富洋院禅者
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑良士</p>
                <pre>画破青山路一条， 
走鞭飞盖去何遥。 
碍天岩树春先冷， 
锁院溪云昼不销。 
霅上茗芽因客煮， 
海南沈屑为斋烧。 
谁能学得空门士， 
冷却心灰守寂寥。
                        </pre>
            </li>
            
            <li>
                <h3>
                    游九鲤湖
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑良士</p>
                <pre>仄径倾崖不可通， 
湖岚林霭共溟蒙。 
九溪瀑影飞花外， 
万树春声细雨中。 
覆石云闲丹灶冷， 
采芝人去洞门空。 
我来不乞邯郸梦， 
取醉聊乘郑国风。
                        </pre>
            </li>
            
            <li>
                <h3>
                    题兴化高田院桥亭
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑良士</p>
                <pre>到此溪亭上， 
浮生始觉非。 
野僧还惜别， 
游客亦忘归。 
月满千岩静， 
风清一磬微。 
何时脱尘役， 
杖履愿相依。
                        </pre>
            </li>
            
    </ul>
</body>

</html>