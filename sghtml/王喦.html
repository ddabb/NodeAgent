<!DOCTYPE html>
<html lang="zh-CN">

<head>
    <meta charset="UTF-8">
    <title>
        王喦
    </title>
</head>

<body>
    <h1>
        王喦
    </h1>
    <p><strong>朝代:</strong>
        唐代
    </p>
    <p><strong>生平:</strong>
        蜀人，曾避地荆南。有集一卷，今存诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    回旧山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王喦</p>
                <pre>瘐家楼上谢家池， 
处处风烟少旧知。 
明日落花谁共醉， 
野溪猿鸟恨归迟。
                        </pre>
            </li>
            
            <li>
                <h3>
                    山中有所思
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王喦</p>
                <pre>零零夜雨渍愁根， 
触物伤离好断魂。 
莫怪杜鹃飞去尽， 
紫微花里有啼猿。
                        </pre>
            </li>
            
            <li>
                <h3>
                    杪春寄友人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王喦</p>
                <pre>何处相逢万事忙， 
卓家楼上百淘香。 
明朝渐近山僧寺， 
更为残花醉一场。
                        </pre>
            </li>
            
            <li>
                <h3>
                    燕
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王喦</p>
                <pre>一巢功绩破春光， 
絮落花残两翅狂。 
月树风枝不栖去， 
强来言语泥雕梁。
                        </pre>
            </li>
            
            <li>
                <h3>
                    贫女
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王喦</p>
                <pre>难把菱花照素颜， 
试临春水插花看。 
木兰船上游春子， 
笑把荆钗下远滩。
                        </pre>
            </li>
            
            <li>
                <h3>
                    题严君观
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王喦</p>
                <pre>寒云古木罩星台， 
凡骨仙踪信可哀。 
二十年前曾此到， 
一千年内未归来。
                        </pre>
            </li>
            
    </ul>
</body>

</html>