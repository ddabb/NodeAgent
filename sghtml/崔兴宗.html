<!DOCTYPE html>
<html lang="zh-CN">

<head>
    <meta charset="UTF-8">
    <title>
        崔兴宗
    </title>
</head>

<body>
    <h1>
        崔兴宗
    </h1>
    <p><strong>朝代:</strong>
        唐代
    </p>
    <p><strong>生平:</strong>
        崔兴宗，与王维、裴迪俱居终南，后官右补阙，诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    同王右丞送瑗公南归
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔兴宗</p>
                <pre>行苦神亦秀， 
泠然谿上松。 
铜瓶与竹杖， 
来自祝融峰。 
常愿入灵岳， 
藏经访遗踪。 
南归见长老， 
且为说心胸。
                        </pre>
            </li>
            
            <li>
                <h3>
                    和王维敕赐百官樱桃
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 崔兴宗</p>
                <pre>未央朝谒正逶迤， 
天上樱桃锡此时。 
朱实初传九华殿， 
繁花旧杂万年枝。 
未胜晏子江南橘， 
莫比潘家大谷梨。 
闻道令人好颜色， 
神农本草自应知。
                        </pre>
            </li>
            
            <li>
                <h3>
                    留别王维
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 崔兴宗</p>
                <pre>驻马欲分襟， 
清寒御沟上。 
前山景气佳， 
独往还惆怅。
                        </pre>
            </li>
            
            <li>
                <h3>
                    酬王维卢象见过林亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 崔兴宗</p>
                <pre>穷巷空林常闭关， 
悠然独卧对前山。 
今朝忽枉嵇生驾， 
倒屣开门遥解颜。
                        </pre>
            </li>
            
            <li>
                <h3>
                    青雀歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔兴宗</p>
                <pre>青扈绕青林， 
翩翾陋体一微禽。 
不应常在藩篱下， 
他日凌云谁见心。
                        </pre>
            </li>
            
    </ul>
</body>

</html>