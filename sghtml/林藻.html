<!DOCTYPE html>
<html lang="zh-CN">

<head>
    <meta charset="UTF-8">
    <title>
        林藻
    </title>
</head>

<body>
    <h1>
        林藻
    </h1>
    <p><strong>朝代:</strong>
        唐代
    </p>
    <p><strong>生平:</strong>
        林藻，字纬乾，莆阳人。贞元七年进士第，官岭南节度副使。诗一卷，今存三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    吴宫教战
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 林藻</p>
                <pre>强吴矜霸略， 
讲武在深宫。 
尽出娇娥辈， 
先观上将风。 
挥戈罗袖卷， 
擐甲汗装红。 
轻笑分旗下， 
含羞入队中。 
鼓停行未整， 
刑举令方崇。 
自可威邻国， 
何劳骋战功。
                        </pre>
            </li>
            
            <li>
                <h3>
                    梨岭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 林藻</p>
                <pre>曾向岭头题姓字， 
不穿杨叶不言归。 
弟兄各折一枝桂， 
还向岭头联影飞。
                        </pre>
            </li>
            
            <li>
                <h3>
                    青云干吕
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 林藻</p>
                <pre>应节偏干吕， 
亭亭在紫氛。 
缀空初布影， 
捧日已成文。 
结盖祥光迥， 
为楼翠色分。 
还同起封上， 
更似出横汾。 
作瑞来藩国， 
呈形表圣君。 
裴回如有托， 
谁道比闲云。
                        </pre>
            </li>
            
    </ul>
</body>

</html>