<!DOCTYPE html>
<html lang="zh-CN">

<head>
    <meta charset="UTF-8">
    <title>
        蒋吉
    </title>
</head>

<body>
    <h1>
        蒋吉
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    出塞
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>瘦马羸童行背秦， 
暮鸦撩乱入残云。 
北风吹起寒营角， 
直至榆关人尽闻。
                        </pre>
            </li>
            
            <li>
                <h3>
                    四老庙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>无端舍钓学干名， 
不得溪山养性情。 
自省此身非达者， 
今朝羞拜四先生。
                        </pre>
            </li>
            
            <li>
                <h3>
                    大庾驿有怀
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>一囊书重百余斤， 
邮吏宁知去计贫。 
莫讶偏吟望乡句， 
明朝便见岭南人。
                        </pre>
            </li>
            
            <li>
                <h3>
                    寄进士贾希
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 蒋吉</p>
                <pre>恨苦泪不落， 
耿然东北心。 
空囊与瘦马， 
羁绁意应深。
                        </pre>
            </li>
            
            <li>
                <h3>
                    旅泊
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>霜月正高鹦鹉洲， 
美人清唱发红楼。 
乡心暗逐秋江水， 
直到吴山脚下流。
                        </pre>
            </li>
            
            <li>
                <h3>
                    昭君冢
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>曾为汉帝眼中人， 
今作狂胡陌上尘。 
身死不知多少载， 
冢花犹带洛阳春。
                        </pre>
            </li>
            
            <li>
                <h3>
                    樵翁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>独入深山信脚行， 
惯当貙虎不曾惊。 
路傍花发无心看， 
惟见枯枝刮眼明。
                        </pre>
            </li>
            
            <li>
                <h3>
                    次商於感旧寄卢中丞
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>昔年簪组隘丘门， 
今日旌幢一院存。 
何事商於泪如雨， 
小儒偏受陆家恩。
                        </pre>
            </li>
            
            <li>
                <h3>
                    次青云驿
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>马转栎林山鸟飞， 
商溪流水背残晖。 
行人几在青云路， 
底事风尘犹满衣。
                        </pre>
            </li>
            
            <li>
                <h3>
                    汉东道中
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 蒋吉</p>
                <pre>九十九冈遥， 
天寒雪未消。 
羸童牵瘦马， 
不敢过危桥。
                        </pre>
            </li>
            
            <li>
                <h3>
                    石城
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 蒋吉</p>
                <pre>系缆石城下， 
恣吟怀暂开。 
江人桡艇子， 
将谓莫愁来。
                        </pre>
            </li>
            
            <li>
                <h3>
                    闻歌竹枝
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>巡堤听唱竹枝词， 
正是月高风静时。 
独向东南人不会， 
弟兄俱在楚江湄。
                        </pre>
            </li>
            
            <li>
                <h3>
                    题商山修路僧院
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>此地修行山几枯， 
草堂生计只瓶盂。 
支郎既解除艰险， 
试看人心平得无。
                        </pre>
            </li>
            
            <li>
                <h3>
                    题长安僧院
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蒋吉</p>
                <pre>出门争走九衢尘， 
总是浮生不了身。 
惟有水田衣下客， 
大家忙处作闲人。
                        </pre>
            </li>
            
            <li>
                <h3>
                    高溪有怀
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 蒋吉</p>
                <pre>驻马高溪侧， 
旅人千里情。 
雁山山下水， 
还作此泉声。
                        </pre>
            </li>
            
    </ul>
</body>

</html>