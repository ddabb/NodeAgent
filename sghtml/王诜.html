<!DOCTYPE html>
<html lang="zh-CN">

<head>
    <meta charset="UTF-8">
    <title>
        王诜
    </title>
</head>

<body>
    <h1>
        王诜
    </h1>
    <p><strong>朝代:</strong>
        宋代
    </p>
    <p><strong>生平:</strong>
        王诜（？-？） 字晋卿，太原（今属山西）人，后徙开封（今属河南）。熙宁二年（1069）娶英宗女魏国大长公主，拜左卫将军、驸马都尉。元丰二年，因受苏轼牵联贬官，落附马都尉。责授昭化军节度行军司马，均州安置，移颍州安置。元佑元年（1086）复登州刺史、驸马都尉。卒，赠昭化军节度使，谥荣安。能书画属文，工于棋。其词音调谐美，语言清丽，情致缠绵。赵万里辑有《王晋卿词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    人月圆
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王诜</p>
                <pre>小桃枝上春来早， 
初试薄罗衣。 
年年此夜， 
华灯盛照， 
人月圆时。 
禁街箫鼓， 
寒轻夜永， 
纤手同携。 
更阑人静。 
千门笑语， 
声在帘帏。
                        </pre>
            </li>
            
            <li>
                <h3>
                    忆故人·烛影摇红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王诜</p>
                <pre>烛影摇红向夜阑， 
乍酒醒、心情懒。 
尊前谁为唱阳关， 
离恨天涯远。 
无奈云沈雨散。 
凭阑干、东风泪眼。 
海棠开後， 
燕子来时， 
黄昏庭院。
                        </pre>
            </li>
            
            <li>
                <h3>
                    换遍歌头
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 王诜</p>
                <pre>雪霁轻尘敛， 
好风初报柳。 
春寒浅、当三五。 
是处鳌山耸， 
金羁宝乘， 
游赏遍蓬壶。 
向黄昏时候。 
对双龙阙门前， 
皓月华灯射， 
变清昼。 
彩凤低衔天语。 
承宣诏传呼。 
飞上层霄， 
共陪霞觞频举。 
更渐阑， 
正回路。 
遥拥车佩珊珊， 
笼纱满香衢。 
指凤楼、相将醉归去。
                        </pre>
            </li>
            
            <li>
                <h3>
                    撼庭竹
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 王诜</p>
                <pre>绰略青梅弄春色。 
真艳态堪惜。 
经年费尽东君力。 
有情先到探春客。 
无语泣寒香， 
时暗度瑶席。 
月下风前空怅望， 
思携手同摘。 
画栏倚遍无消息。 
佳辰乐事再难得。 
还是夕阳天， 
空暮云凝碧。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 王诜</p>
                <pre>锦城春色花无数。 
排比笙歌留客住。 
轻寒轻暖夹衣天， 
乍雨乍晴寒食路。 
花虽不语莺能语。 
莫放韶光容易去。 
海棠开後月明前， 
纵有千金无买处。
                        </pre>
            </li>
            
            <li>
                <h3>
                    画堂春令·画堂春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王诜</p>
                <pre>画堂霜重晓寒消， 
南枝红雪妆成。 
卷帘疑是弄妆人。 
粉面带春醒。 
最爱北江临岸， 
含娇浅淡精神。 
微风不动水纹平。 
倒影斗轻盈。
                        </pre>
            </li>
            
            <li>
                <h3>
                    花发沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王诜</p>
                <pre>帝里春归， 
早先妆点， 
皇家池馆园林。 
雏莺未迁， 
燕子乍归， 
时节戏弄晴阴。 
琼楼珠阁， 
恰正在、柳曲花心。 
翠袖艳、衣凭阑干， 
惯闻弦管新音。 
此际相携宴赏， 
纵行乐随处， 
芳树遥岑。 
桃腮杏脸， 
嫩英万叶， 
千枝绿浅红深。 
轻风终日， 
泛暗香、长蛮衣襟。 
洞户醉， 
归访笙歌， 
晚来云海沈沈。
                        </pre>
            </li>
            
            <li>
                <h3>
                    花心动
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王诜</p>
                <pre>春欲来时， 
看雪里、新梅品流珍绝。 
气韵楚江， 
颜色中央， 
数朵巧熔香蜡。 
嫩苞珠泪圆金烛， 
娇腮润、蜂房微缺。 
画栏悄， 
佳人道妆， 
醉吟风月。 
淡白轻红谩说。 
算何事、东君用心偏别。 
赋与异姿， 
添与清香， 
堪向苦寒时节。 
但教开後金尊满， 
休惆怅、落时歌阙。 
断肠也， 
繁枝为谁赠折。
                        </pre>
            </li>
            
            <li>
                <h3>
                    落梅花·落梅
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 王诜</p>
                <pre>寿阳妆晚， 
慵匀素脸， 
经宵醉痕堪惜。 
前村雪里， 
几枝初绽， 
□冰姿仙格。 
忍被东风， 
乱飘满地， 
残英堆积。 
可堪江上起离愁， 
凭谁说寄， 
肠断未归客。 
流恨声传羌笛。 
感行人、水亭山驿。 
越溪信阻， 
仙乡路杳， 
但风流尘迹。 
香艳浓时， 
东君吟赏， 
已成轻掷。 
愿身长健， 
且凭阑， 
明年还放春消息。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王诜</p>
                <pre>钟送黄昏鸡报晓。 
昏晓相催， 
世事何时了。 
万恨千愁人自老。 
春来依旧生芳草。 
忙处人多闲处少。 
闲处光阴， 
几个人知道。 
独上高楼云渺渺。 
天涯一点青山小。
                        </pre>
            </li>
            
            <li>
                <h3>
                    行香子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王诜</p>
                <pre>金井先秋， 
梧叶飘黄。 
几回惊觉梦初长。 
雨微烟淡。 
疏雨池塘。 
渐蓼花明， 
菱花冷， 
藕花凉。 
幽人已惯， 
枕单衾冷， 
任商飙、催换年光。 
问谁相伴， 
终日清狂。 
有竹间风， 
尊中酒， 
水边床。
                        </pre>
            </li>
            
            <li>
                <h3>
                    踏青游
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王诜</p>
                <pre>金勒狨鞍， 
西城嫩寒春晓。 
路渐入、垂杨芳草。 
过平堤， 
穿绿迳， 
几声啼鸟。 
是处里， 
谁家杏花临水， 
依约靓妆窥照。 
极目高原， 
东风露桃烟岛。 
望十里、红围绿绕。 
更相将、乘酒兴， 
幽情多少。 
待向晚、从头记将归去， 
说与凤楼人道。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 王诜</p>
                <pre>才子阴风度远关。 
清愁曾向画图看。 
山衔斗柄三星没， 
雪共月明千里寒。 
新路陌， 
旧江干。 
崎岖谁叹客程难。 
临风更听昭华笛， 
簌簌梅花满地残。
                        </pre>
            </li>
            
            <li>
                <h3>
                    黄莺儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王诜</p>
                <pre>多情春意忆时节。 
北圃人来， 
传道江梅， 
依稀芳姿， 
数枝新发。 
夸嫩脸著胭脂， 
腻滑凝香雪。 
问伊还记年时， 
正好相看， 
因甚轻别。 
情切。 
往事散浮云， 
旧恨成华发。 
算知空对， 
绮槛雕栏， 
孜孜望人攀折。 
愁未见苦思量， 
待见重端叠。 
愿与永仿高堂， 
云雨芳菲月。
                        </pre>
            </li>
            
    </ul>
</body>

</html>