<!DOCTYPE html>
<html lang="zh-CN">

<head>
    <meta charset="UTF-8">
    <title>
        韦述
    </title>
</head>

<body>
    <h1>
        韦述
    </h1>
    <p><strong>朝代:</strong>
        唐代
    </p>
    <p><strong>生平:</strong>
        韦述，京兆人。家有书二千卷，儿时记览皆遍。缀文，操牍便就。举进士时甚少，仪形眇小。考功郎宋之问曰：&amp;quot;韦学士童年有何事业？&amp;quot;对曰：&amp;quot;性好著书。&amp;quot;之问曰：&amp;quot;本求异才，果得迁、固。&amp;quot;开元中，诏马怀素编次图书。乃奏用元行冲、齐浣、王珣、吴兢并述等二十六人，同于秘阁详录四部书，五年而成。述好谱学，又于柳冲《姓族系录》外，撰《开元谱》二十卷。张说引为集贤院直学士，累迁尚书工部侍郎。在书府四十年，居史职二十年。勒成国史，事简记详。萧颖士以为谯周、陈寿之流。后陷贼，流渝州卒。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和圣制送张说上集贤学士赐宴
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 韦述</p>
                <pre>修文中禁启， 
改字令名加。 
台座征人杰， 
书坊应国华。 
赋诗开广宴， 
赐酒酌流霞。 
云散明金阙， 
池开照玉沙。 
掖垣留宿鸟， 
温树落馀花。 
谬此天光及， 
衔恩醉日斜。
                        </pre>
            </li>
            
            <li>
                <h3>
                    广陵送别宋员外佐越郑舍人还京
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 韦述</p>
                <pre>朱绂临秦望， 
皇华赴洛桥。 
文章南渡越， 
书奏北归朝。 
树入江云尽， 
城衔海月遥。 
秋风将客思， 
川上晚萧萧。
                        </pre>
            </li>
            
            <li>
                <h3>
                    春日山庄
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 韦述</p>
                <pre>初岁开韶月， 
田家喜载阳。 
晚晴摇水态， 
迟景荡山光。 
浦净渔舟远， 
花飞樵路香。 
自然成野趣， 
都使俗情忘。
                        </pre>
            </li>
            
            <li>
                <h3>
                    晚渡伊水
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 韦述</p>
                <pre>悠悠涉伊水， 
伊水清见石。 
是时春向深， 
两岸草如积。 
迢递望洲屿， 
逶迤亘津陌。 
新树落疏红， 
遥原上深碧。 
回瞻洛阳苑， 
遽有长山隔。 
烟雾犹辨家， 
风尘已为客。 
登陟多异趣， 
往来见行役。 
云起早已昏， 
鸟飞日将夕。 
光阴逝不借， 
超然慕畴昔。 
远游亦何为， 
归来存竹帛。
                        </pre>
            </li>
            
    </ul>
</body>

</html>