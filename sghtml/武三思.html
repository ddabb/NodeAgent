<!DOCTYPE html>
<html lang="zh-CN">

<head>
    <meta charset="UTF-8">
    <title>
        武三思
    </title>
</head>

<body>
    <h1>
        武三思
    </h1>
    <p><strong>朝代:</strong>
        唐代
    </p>
    <p><strong>生平:</strong>
        武三思，则天兄子。累官右卫将军。则天临朝，擢夏官尚书。及革命，封梁王，寻拜天官尚书。圣历初，检校内史，进太子宾客。长安中，其子崇训尚安乐公主。时三思用事于朝，欲宠异其礼，乃自重光门内行亲迎礼，归于天津桥南私第。又令宰臣李峤、苏味道，词人沈佺期、宋之问等赋花烛行以美之。中宗复位，拜司空，同中书门下三品。猜嫉正士，干黩时政，为节愍太子所诛。诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    仙鹤篇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武三思</p>
                <pre>白鹤乘空何处飞， 
青田紫盖本相依。 
缑山七月虽长去， 
辽水千年会忆归。 
缑山杳杳翔寥廓， 
辽水累累叹城郭。 
经随羽客步丹丘， 
曾逐仙人游碧落。 
迢迢碧落断氛埃， 
霞堂云阁几重开。 
欲寻东海黄金灶， 
仍向西山白玉台。 
九皋独唳方清切， 
五里惊群俄断绝。 
月下分行似度云， 
风前飏影疑回雪。 
风前月下路漫漫， 
水宿云翔去几般。 
宛转能倾吴国市， 
裴回巧拂汉皇坛。 
琴中作曲从来易， 
鼓里传声有甚难。 
夜夜恒飞银汉曲， 
朝朝常饮玉池澜。 
别有闻箫出紫烟， 
还如化履上青天。 
霜毛忽控三神下， 
玉羽俄看二客旋。 
燕雀终迷横海志， 
蜉蝣岂识在阴年。 
莫言一举轻千里， 
为与三山送九仙。
                        </pre>
            </li>
            
            <li>
                <h3>
                    凝碧池侍宴应制得出水槎
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武三思</p>
                <pre>彼木生何代， 
为槎复几年。 
欲乘银汉曲， 
先泛玉池边。 
拥溜根横岸， 
沉波影倒悬。 
无劳问蜀客， 
此处即高天。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 武三思</p>
                <pre>云螭非易匹， 
月驷本难俦。 
（咏马， 
见《海录碎事》）
                        </pre>
            </li>
            
            <li>
                <h3>
                    奉和圣制夏日游石淙山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 武三思</p>
                <pre>此地岩壑数千重， 
吾君驾鹤□乘龙。 
掩映叶光含翡翠， 
参差石影带芙蓉。 
白日将移冲叠巘， 
玄云欲度碍高峰。 
对酒鸣琴追野趣， 
时闻清吹入长松。
                        </pre>
            </li>
            
            <li>
                <h3>
                    奉和宴小山池赋得溪字应制
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武三思</p>
                <pre>年光开碧沼， 
云色敛青溪。 
冻解鱼方戏， 
风暄鸟欲啼。 
岩泉飞野鹤， 
石镜舞山鸡。 
柳发龙鳞出， 
松新麈尾齐。 
九韶从此验， 
三月定应迷。
                        </pre>
            </li>
            
            <li>
                <h3>
                    奉和春日游龙门应制
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武三思</p>
                <pre>凤驾临香地， 
龙舆上翠微。 
星宫含雨气， 
月殿抱春辉。 
碧涧长虹下， 
雕梁早燕归。 
云疑浮宝盖， 
石似拂天衣。 
露草侵阶长， 
风花绕席飞。 
日斜宸赏洽， 
清吹入重闱。
                        </pre>
            </li>
            
            <li>
                <h3>
                    奉和过梁王宅即目应制
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武三思</p>
                <pre>岩居多水石， 
野宅满风烟。 
本谓开三径， 
俄欣降九天。 
穿林移步辇， 
拂岸转行旃。 
凤竹初垂箨， 
龟河未吐莲。 
愿持山作寿， 
恒用劫为年。
                        </pre>
            </li>
            
            <li>
                <h3>
                    宴龙泓
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 武三思</p>
                <pre>登临开胜托， 
眺瞩尽良游。 
岩崿萦纡上， 
澄潭屈曲流。 
泛兰清兴洽， 
折桂野文遒。 
别后相思处， 
崎岖碧涧幽。
                        </pre>
            </li>
            
            <li>
                <h3>
                    秋日于天中寺寻复礼上人
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 武三思</p>
                <pre>妙域三时殿， 
香岩七宝宫。 
金绳先界道， 
玉柄即谈空。 
喻筏知何极， 
传灯竟不穷。 
弥天高义远， 
初地胜因通。 
理诣归一处， 
心行不二中。 
有无双惑遣， 
真俗两缘同。 
摘叶疑焚翠， 
投花若散红。 
网珠遥映日， 
檐铎近吟风。 
定沼寒光素， 
禅枝暝色葱。 
愿随方便力， 
长冀释尘笼。
                        </pre>
            </li>
            
    </ul>
</body>

</html>