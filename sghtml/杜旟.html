<!DOCTYPE html>
<html lang="zh-CN">

<head>
    <meta charset="UTF-8">
    <title>
        杜旟
    </title>
</head>

<body>
    <h1>
        杜旟
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜旟</p>
                <pre>放扁舟、万山环处， 
平铺碧浪千顷。 
仙人怜我征尘久， 
借与梦游清枕。 
风乍静。 
望两岸群峰， 
倒浸玻璃影。 
楼台相映。 
更日薄烟轻， 
荷花似醉， 
飞鸟堕寒镜。 
中都内， 
罗绮千街万井。 
天教此地幽胜。 
仇池仙伯今何在， 
堤柳几眠还醒。 
君试问。 
□此意、只今更有何人领。 
功名未竟。 
待学取鸱夷， 
仍携西子， 
来动五湖兴。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜旟</p>
                <pre>春风如客， 
可是繁华主。 
红紫未全开， 
早绿遍、江南千树。 
一番新火， 
多少倦游人， 
纤腰柳， 
不知愁， 
犹作风前舞。 
小阑干外， 
两两幽禽语。 
问我不归家， 
有佳人、天寒日暮。 
老来心事， 
唯只有春知， 
江头路， 
带春来， 
更带春归去。
                        </pre>
            </li>
            
            <li>
                <h3>
                    酹江月·念奴娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 杜旟</p>
                <pre>江山如此， 
是天开万古， 
东南王气。 
一自髯孙横短策， 
坐使英雄鹊起。 
玉树声消， 
金莲影散， 
多少伤心事。 
千年辽鹤， 
并疑城郭非是。 
当日万驷云屯， 
潮生潮落处， 
石头孤峙。 
人笑褚渊今齿冷， 
只有袁公不死。 
斜日荒烟， 
神州何在， 
欲堕新亭泪。 
元龙老矣， 
世间何限馀子。
                        </pre>
            </li>
            
    </ul>
</body>

</html>