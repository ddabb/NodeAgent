<!DOCTYPE html>
<html lang="zh-CN">

<head>
    <meta charset="UTF-8">
    <title>
        朱熹
    </title>
</head>

<body>
    <h1>
        朱熹
    </h1>
    <p><strong>朝代:</strong>
        宋代
    </p>
    <p><strong>生平:</strong>
        朱熹(1130-1200)字元晦，一字仲晦，号晦庵、晦翁、紫阳等。徽州婺源人。是宋代著名的理学家，对经、史、文学、乐律等有较大贡献。有《晦庵词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九曲棹歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 朱熹</p>
                <pre>一曲溪边上钓船， 
幔亭峰影蘸晴川。 
虹桥一断无消息， 
万壑千岩锁翠烟。 
二曲亭亭玉女峰， 
插花临水为谁容。 
道人不作阳台梦， 
兴入前山翠几重。 
三曲君看驾壑船， 
不知停棹几何年。 
桑田海水兮如许， 
泡沫风灯敢自怜。 
四曲东西两石岩， 
岩花垂露碧  毵。 
金鸡叫罢无人见， 
月满空山水满潭。 
五曲山高云气深， 
长时烟雨暗平林。 
林间有客无人识， 
矣乃声中万古心。 
六曲苍屏绕碧湾， 
茆茨终日掩柴关。 
客来倚棹岩花落， 
猿鸟不惊春意闲。 
七曲移舟上碧滩， 
隐屏仙掌更回看。 
却怜昨夜峰头雨， 
添得飞泉几道寒。 
八曲风烟势欲开， 
鼓楼岩下水萦回。 
莫言此地无佳景， 
自是游人不上来。 
九曲将穷眼豁然， 
桑麻雨露见平川。 
渔郎更觅桃源路， 
除是人间别有天。
                        </pre>
            </li>
            
            <li>
                <h3>
                    偶成
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 朱熹</p>
                <pre>少年易老学难成， 
一寸光阴不可轻。 
未觉池塘春草梦， 
阶前梧叶已秋声。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱熹</p>
                <pre>落日照楼船。 
稳过澄江一片天。 
珍重使君留客意， 
依然。 
风月从今别一川。 
离绪悄危弦。 
永夜清霜透幕毡。 
明日回头江树远， 
怀贤。 
目断晴空雁字连。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱熹</p>
                <pre>春色欲来时， 
先散满天风雪。 
坐使七闽松竹， 
变珠幢玉节。 
中原佳气郁葱葱， 
河山壮宫阕。 
丞相功成千载， 
映黄流清彻。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱熹</p>
                <pre>云垂幕。 
阴风惨淡天花落。 
天花落。 
千林琼玖， 
一空鸾鹤。 
征车渺渺穿华薄。 
路迷迷路增离索。 
增离索。 
剡溪山水， 
碧湘楼阁。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱熹</p>
                <pre>临风一笑， 
问群芳谁是， 
真香纯白。 
独立无朋， 
算只有、姑射山头仙客。 
绝艳谁怜， 
真心自保， 
邈与尘缘隔。 
天然殊胜， 
不关风露冰雪。 
应笑俗李粗桃， 
无言翻引得， 
狂蜂轻蝶。 
争似黄昏闲弄影， 
清浅一溪霜月。 
画角吹残， 
瑶台梦断， 
直下成休歇。 
绿阴青子， 
莫教容易波折。
                        </pre>
            </li>
            
            <li>
                <h3>
                    春日
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 朱熹</p>
                <pre>胜日寻芳泗水滨， 
无边光景一时新。 
等闲识得东风面， 
万紫千红总是春。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱熹</p>
                <pre>长记与君别， 
丹凤九重城。 
归来故里， 
愁思怅望渺难平。 
今夕不知何夕， 
得共寒潭烟艇， 
一笑俯空明。 
有酒径须醉， 
无事莫关情。 
寻梅去， 
疏竹外， 
一枝横。 
与君吟弄风月， 
端不负平生。 
何处车尘不到， 
有个江天如许， 
争肯换浮名。 
只恐买山隐， 
却要炼丹成。
                        </pre>
            </li>
            
            <li>
                <h3>
                    泛舟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 朱熹</p>
                <pre>昨夜江边春水生， 
艨艟巨舰一毛轻。 
向来枉费推移力， 
此日中流自在行。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 朱熹</p>
                <pre>压架年来雪作堆。 
珍丛也是近移栽。 
肯令容易放春回。 
却恐阴晴无定度， 
从教红白一时开。 
多情蜂蝶早飞来。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱熹</p>
                <pre>秀野诗翁， 
念故山、十年乖隔。 
聊命驾、朱门旧隐， 
绿槐新陌。 
好雨初晴仍半暖， 
金釭玉斝开瑶席。 
更流传、丽藻借江天， 
留春色。 
过里社、将儿侄。 
谈往事， 
悲陈迹。 
喜尊前现在， 
镜中如昔。 
两鬓全期烟树绿， 
方瞳好映寒潭碧。 
但一年、一度一归来， 
欢何极。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱熹</p>
                <pre>晚红飞尽春寒浅。 
浅寒春尽飞红晚。 
尊酒绿阴繁。 
繁阴绿酒尊。 
老仙诗句好。 
好句诗仙老。 
长恨送年芳。 
芳年送恨长。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱熹</p>
                <pre>睡处林风瑟瑟， 
觉来山月团团。 
身心无累久轻安。 
况有清池凉馆。 
句稳翻嫌白俗， 
情高却笑郊寒。 
兰膏元自少陵残。 
好处金章不换。
                        </pre>
            </li>
            
            <li>
                <h3>
                    观书有感
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 朱熹</p>
                <pre>半亩方塘一鉴开， 
天光云影共徘徊。 
问渠那得清如许， 
为有源头活水来。
                        </pre>
            </li>
            
            <li>
                <h3>
                    题榴花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 朱熹</p>
                <pre>五月榴花照眼明， 
枝间时见子初成。 
可怜此地无车马， 
颠倒苍苔落绛英。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 朱熹</p>
                <pre>已分江湖寄此生。 
长蓑短笠任阴晴。 
鸣桡细雨沧洲远， 
系舸斜阳画阁明。 
奇绝处， 
未忘情。 
几时还得去寻盟。 
江妃定许捐双佩， 
渔父何劳笑独醒。
                        </pre>
            </li>
            
    </ul>
</body>

</html>