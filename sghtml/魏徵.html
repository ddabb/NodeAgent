<!DOCTYPE html>
<html lang="zh-CN">

<head>
    <meta charset="UTF-8">
    <title>
        魏徵
    </title>
</head>

<body>
    <h1>
        魏徵
    </h1>
    <p><strong>朝代:</strong>
        唐代
    </p>
    <p><strong>生平:</strong>
        魏徵，字玄成，魏州曲城人。少孤，落魄有大志。初为太子洗马，太宗即位，拜谏议大夫、秘书监，寻晋检校侍中，封郑国公。以疾辞职，拜特进，仍知门下省事。徵性谅直，知无不言。太宗或引至卧内，访天下事，尝以古名臣称之。校辑秘省群书，及撰齐、梁、陈、周、隋诸史，序论多出其手。卒谥文贞。集二十卷，今编诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    横吹曲辞·出关
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 魏徵</p>
                <pre>中原还逐鹿， 
投笔事戎轩。 
纵横计不就， 
慷慨志犹存。 
策杖谒天子， 
驱马出关门。 
请缨羁南越， 
凭轼下东藩。 
郁纡陟高岫， 
出没望平原。 
古木吟寒鸟， 
空山啼夜猿。 
既伤千里目， 
还惊九折魂。 
岂不惮艰险， 
深怀国士恩。 
季布无二诺， 
侯嬴重一言。 
人生感意气， 
功名谁复论。
                        </pre>
            </li>
            
    </ul>
</body>

</html>