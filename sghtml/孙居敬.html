<!DOCTYPE html>
<html lang="zh-CN">

<head>
    <meta charset="UTF-8">
    <title>
        孙居敬
    </title>
</head>

<body>
    <h1>
        孙居敬
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙居敬</p>
                <pre>摘索枝头何处玉， 
吹来万里春风。 
须臾陆地遍芙蓉。 
珠帘和气扑， 
一笑夺炉红。 
文字红裙相间出， 
主人钟鼎仙翁。 
清谈隽语与香浓。 
太平欢意远， 
人在玉壶中。
                        </pre>
            </li>
            
            <li>
                <h3>
                    喜迁莺
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙居敬</p>
                <pre>宿酲初愈。 
更花焰频催， 
叶蕉重举。 
浓露沾丛， 
薰风入樾， 
黄叶马头飞舞。 
梦结尚依征旆， 
笛怨谁教渔谱。 
村路转， 
见寒机灯在， 
晨炊人语。 
无据。 
堪恨处。 
残月满襟， 
不念人羁旅。 
天接山光， 
云拖雁影， 
多少别离情绪。 
绣被香温密叠， 
罗帕粉痕重护。 
这滋味， 
最不堪两鬓， 
菱花羞觑。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙居敬</p>
                <pre>买断一川云， 
团结樵歌渔笛。 
莫向此中轻说， 
污天然寒碧。 
短蓬穿菊更移枨， 
香满不须摘。 
搔首断霞夕影， 
散银原千尺。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙居敬</p>
                <pre>翠幄轻寒护夜， 
寒妆靓暖宜春。 
酒筹诗令逐时新。 
仙佩朋簪清兴。 
凤炬呈妍粟粟， 
水仙照座盈盈。 
约君策马贺升平。 
回首尊前风韵。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙居敬</p>
                <pre>风月为佳节。 
更湖光、平铺十里， 
水晶宫阙。 
若向孤山邀俗驾， 
只恐梅花凄咽。 
有图画、天然如揭。 
好看骚人冰雪句， 
走龙蛇、醉墨成三绝。 
尘世事， 
谩如发。 
真须脚踏层冰滑。 
倚高寒、身疑羽化， 
水平天阔。 
目送云边双白鹭， 
杳杳冲烟出没。 
□□□、□□□□。 
唤醒儿曹梁甑梦， 
把逍遥、齐物从头说。 
洗夜光， 
弄明月。
                        </pre>
            </li>
            
            <li>
                <h3>
                    风入松
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙居敬</p>
                <pre>画梁燕子报新归。 
好语全稀。 
庭芳侵亚红相对， 
却羞见、蕊蕊枝枝。 
说与吹箫旧侣， 
痴心指望多时。 
朝云暮雨失欢期。 
碧画谁眉。 
凝愁立处桐阴转， 
又还是、红日将西。 
谩道梅花纸帐， 
鸳鸯终待双飞。
                        </pre>
            </li>
            
    </ul>
</body>

</html>