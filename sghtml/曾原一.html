<!DOCTYPE html>
<html lang="zh-CN">

<head>
    <meta charset="UTF-8">
    <title>
        曾原一
    </title>
</head>

<body>
    <h1>
        曾原一
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曾原一</p>
                <pre>薄雪初消银月单。 
疏疏浮竹影、矮红阑。 
梅花梦事落孤山。 
禁人处， 
霜重鼓声寒。 
留取晓来看。 
斑帘低小阁、烛花残。 
一帆明月去沧湾。 
空相忆， 
雪浪月痕翻。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曾原一</p>
                <pre>淡黄斜日留汀草。 
檐低半露遥岑小。 
病眼不禁愁。 
阑干无数秋。 
雁声何处落。 
旧梦还惊觉。 
风重葛衣单。 
深山吹笛寒。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曾原一</p>
                <pre>梅粉褪。 
点点雨声春恨。 
半吐桃花芳意嫩。 
草痕青寸寸。 
把酒花边低问。 
莫解寒深红损。 
等待春风晴得稳。 
琵琶重整顿。
                        </pre>
            </li>
            
    </ul>
</body>

</html>