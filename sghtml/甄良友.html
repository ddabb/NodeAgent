<!DOCTYPE html>
<html lang="zh-CN">

<head>
    <meta charset="UTF-8">
    <title>
        甄良友
    </title>
</head>

<body>
    <h1>
        甄良友
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 甄良友</p>
                <pre>十月小春天。 
放榜梅花作状元。 
会庆礼成三日後， 
生贤。 
第一龙飞不偶然。 
劝酒自弹弦。 
更着班衣寿老仙。 
见说海坛沙张也， 
明年。 
此夜休嗔我近前。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 甄良友</p>
                <pre>华表鹤重来， 
嘉禾合穗。 
天命真人救斯世。 
故仙子来佐， 
中兴之际。 
这回真是个， 
风云会。 
天水庆源， 
钱塘潮势。 
主圣臣贤千岁。 
半钩月小， 
一剪梅花香细。 
太平无事也， 
休辞醉。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 甄良友</p>
                <pre>直节傲山雪， 
偃盖咏松风。 
天香真色来报， 
春信月明中。 
六七日分景纬， 
五百年间英气， 
相值产维崧。 
君子中庸也， 
天下有胡公。 
把州麾， 
将漕计， 
简渊衷。 
淳熙新政， 
往风虎， 
趁云龙。 
底用玉卮卜寿， 
看取天然难老， 
高竹与长松。 
更有红梅实， 
调鼎告成功。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 甄良友</p>
                <pre>杲杲重光， 
遥山耸翠， 
九天秋气高明。 
露团仙掌， 
初月挂前星。 
帝念吾君父子， 
亲传授、光启中兴。 
生储后， 
是为三圣， 
一道以相承。 
升平。 
当此际， 
黄花照座， 
丹桂充庭。 
对雨宫喜色， 
百辟欢声。 
好是橙黄桔绿， 
宣猷殿、酒碧香清。 
重重庆， 
尧仁舜孝， 
亲见禹功成。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 甄良友</p>
                <pre>希夷本是儒先祖。 
云仍来自神仙所。 
前日一阳生。 
德星今夜明。 
灵椿殊未老。 
仙桂双双好。 
好是百花魁。 
年年称寿杯。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 甄良友</p>
                <pre>照水绮霞明木杪。 
彩翼双栖， 
未觉桐阴少。 
正是一年秋光好。 
世间重睹香山老。 
祝寿人如群玉绕。 
满酌金莲， 
愿永谐歌笑。 
仙客莫疑来不早。 
洞中日月天昏晓。
                        </pre>
            </li>
            
    </ul>
</body>

</html>