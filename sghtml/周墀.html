<!DOCTYPE html>
<html lang="zh-CN">

<head>
    <meta charset="UTF-8">
    <title>
        周墀
    </title>
</head>

<body>
    <h1>
        周墀
    </h1>
    <p><strong>朝代:</strong>
        唐代
    </p>
    <p><strong>生平:</strong>
        周墀，字德升，汝南人。擢进士第，辟湖南巡官，入为监察御史、集贤殿学士。李宗闵镇山南，表行军司马，阅岁召还，以考功员外郎兼起居舍人事知制诰。武宗即位，改工部侍郎，出为义成节度使，寻以兵部侍郎召判度支，进同中书门下平章事，俄罢为剑南西川节度使。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    贺王仆射放榜
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 周墀</p>
                <pre>文场三化鲁儒生， 
三十余年振重名。 
曾忝木鸡夸羽翼， 
又陪金马入蓬瀛。 
虽欣月桂居先折， 
更羡春兰最后荣。 
欲到龙门看风雨， 
关防不许暂离营。
                        </pre>
            </li>
            
            <li>
                <h3>
                    酬李常侍立秋日奉诏祭岳见寄
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 周墀</p>
                <pre>秋祠灵岳奉尊罍， 
风过深林古柏开。 
莲掌月高珪币列， 
金天雨露鬼神陪。 
质明三献虽终礼， 
祈寿千年别上杯。 
岂是琐才能祀事， 
洪农太守主张来。
                        </pre>
            </li>
            
    </ul>
</body>

</html>