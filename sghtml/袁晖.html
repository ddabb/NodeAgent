<!DOCTYPE html>
<html lang="zh-CN">

<head>
    <meta charset="UTF-8">
    <title>
        袁晖
    </title>
</head>

<body>
    <h1>
        袁晖
    </h1>
    <p><strong>朝代:</strong>
        唐代
    </p>
    <p><strong>生平:</strong>
        袁晖，以魏知古荐，为左补阙。开元中，马怀素请校正群籍，晖自邢州司户参军预焉。诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    七月闺情
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 袁晖</p>
                <pre>七月坐凉宵， 
金波满丽谯。 
容华芳意改， 
枕席怨情饶。 
锦字沾愁泪， 
罗裙缓细腰。 
不如银汉女， 
岁岁鹊成桥。
                        </pre>
            </li>
            
            <li>
                <h3>
                    三月闺情
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 袁晖</p>
                <pre>三月春将尽， 
空房妾独居。 
蛾眉愁自结， 
鬓发没情梳。 
□□□□□， 
□□□□□。 
□□□□□， 
□□□□□。
                        </pre>
            </li>
            
            <li>
                <h3>
                    二月闺情
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 袁晖</p>
                <pre>二月韶光好， 
春风香气多。 
园中花巧笑， 
林里鸟能歌。 
有恨离琴瑟， 
无情著绮罗。 
更听春燕语， 
妾亦不如他。
                        </pre>
            </li>
            
            <li>
                <h3>
                    奉和圣制答张说扈从南出雀鼠谷之作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 袁晖</p>
                <pre>魏国山河险， 
周王警跸回。 
九旗云际出， 
万骑谷中来。 
石路行将尽， 
烟郊望忽开。 
赏矜垂柳报， 
春畏落花催。 
兴逸横汾什， 
恩褒作颂才。 
小臣瞻日月， 
延首咏康哉。
                        </pre>
            </li>
            
            <li>
                <h3>
                    奉和圣制送张尚书巡边
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 袁晖</p>
                <pre>出师宣九命， 
分阃用三台。 
始应幕中画， 
言从天上来。 
丹青不独任， 
韬略遂双该。 
坐见威棱洽， 
弥彰事业恢。 
旌旗晓云送， 
鞞鼓朔风催。 
虏气消残月， 
边声韵落梅。 
羽书雄北地， 
龙漠寝南垓。 
宠战黄金尽， 
输诚白日回。 
离章宸翰发， 
祖宴国门开。 
欲识恩华盛， 
平生文武材。
                        </pre>
            </li>
            
            <li>
                <h3>
                    正月闺情
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 袁晖</p>
                <pre>正月金闺里， 
微风绣户间。 
晓魂怜别梦， 
春思逼啼颜。 
绕砌梅堪折， 
当轩树未攀。 
岁华庭北上， 
何日度阳关。
                        </pre>
            </li>
            
            <li>
                <h3>
                    相和歌辞·长门怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 袁晖</p>
                <pre>早知君爱歇， 
本自无萦妒。 
谁使恩情深， 
今来反相误。 
愁眠罗帐晓， 
泣坐金闺暮。 
独有梦中魂， 
犹言意如故。
                        </pre>
            </li>
            
            <li>
                <h3>
                    铜雀妓
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 袁晖</p>
                <pre>君爱本相饶， 
从来似舞腰。 
那堪攀玉座， 
肠断望陵朝。 
怨著情无主， 
哀凝曲不调。 
况临松日暮， 
悲吹坐萧萧。
                        </pre>
            </li>
            
    </ul>
</body>

</html>