<!DOCTYPE html>
<html lang="zh-CN">

<head>
    <meta charset="UTF-8">
    <title>
        苏源明
    </title>
</head>

<body>
    <h1>
        苏源明
    </h1>
    <p><strong>朝代:</strong>
        唐代
    </p>
    <p><strong>生平:</strong>
        苏源明，字弱夫，武功人。天宝中登第，累迁国子司业。禄山之乱，不受伪署。肃宗复两京，擢考功郎中。终秘书少监。与杜甫、郑虔善。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    小洞庭洄源亭宴四郡太守诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 苏源明</p>
                <pre>小洞庭兮牵方舟， 
风袅袅兮离平流。 
牵方舟兮小洞庭， 
云微微兮连绝陉。 
层澜壮兮缅以没， 
重岩转兮超以忽。 
冯夷逝兮护轻桡， 
蛟龙行兮落增潮。 
泊中湖兮澹而闲， 
并曲溆兮怅而还。 
适予手兮非予期， 
将解袂兮丛予思。 
尚君子兮寿厥身， 
承明主兮忧斯人。
                        </pre>
            </li>
            
            <li>
                <h3>
                    秋夜小洞庭离宴诗
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 苏源明</p>
                <pre>浮涨湖兮莽迢遥， 
川后礼兮扈予桡。 
横增沃兮蓬仙延， 
川后福兮易予舷。 
月澄凝兮明空波， 
星磊落兮耿秋河。 
夜既良兮酒且多， 
乐方作兮奈别何。
                        </pre>
            </li>
            
    </ul>
</body>

</html>