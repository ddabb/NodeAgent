<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵雍
    </title>
</head>

<body>
    <h1>
        赵雍
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    人月圆
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵雍</p>
                <pre>相思何日重相见， 
山远水偏长。 
凤弦虽断， 
鸾胶难接， 
愁满离肠。 
最伤情处， 
鲛绡遗恨， 
翠靥留香。 
故人何在， 
浓阴深院， 
斜月幽窗。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵雍</p>
                <pre>别久渐生愁。 
知为音书苦未收。 
此际多情应盼我， 
凝眸。 
带得啼痕上小楼。 
举止忒风流。 
只在城南绿水头。 
咫尺蓝桥重欲见， 
无由。 
两地相思
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵雍</p>
                <pre>春寂寂。 
重门半掩梨花雪。 
梨花雪。 
芳心如醉， 
暗思当日。 
金钗欲堕乌云侧。 
佳人望断天涯客。 
天涯客。 
今年又过， 
清明寒食。
                        </pre>
            </li>
            
            <li>
                <h3>
                    摊破浣溪沙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵雍</p>
                <pre>春草萋萋绿渐浓。 
梨花落尽晚来风。 
试问相逢何处好， 
小楼东。 
朱箔影移无限恨， 
玉箫声转曲将终。 
独倚阑干谁是伴， 
月明中。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵雍</p>
                <pre>恨匆匆赋别， 
回首望， 
一长嗟。 
记执手临流， 
迟迟去马， 
浩浩平沙。 
此际黯然肠断， 
柰一痕、明月两天涯。 
南去孤舟渐远， 
今宵宿向谁家。 
别来旬日未曾过， 
如隔几年华。 
纵极目层崖， 
故人何处， 
泪落兼葭。 
聚散古今难必， 
且乘风、高咏木兰花。 
但愿朱颜长好， 
不愁水远山遐。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵雍</p>
                <pre>春色去何急， 
春去尚微寒。 
满地落花芳草， 
渐觉绿阴圆。 
马足车尘情味， 
暑往寒来岁月， 
扰扰十余年。 
赢得朱颜老， 
孤负好林泉。 
宝装鞍， 
金作镫， 
玉为鞭。 
须臾得志， 
纷华满眼纵相谩。 
功名自来无意， 
富贵浮云何济， 
于我亦徒然。 
万事付一笑， 
莫放酒杯乾。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵雍</p>
                <pre>五陵衣马恣轻肥。 
竞新奇。 
亦何为。 
混处贤愚， 
谁与辨雄雌。 
任尔刺天何足道， 
终不肯、羡群飞。 
燕山花落暮春时。 
杜鹃啼。 
劝谁归。 
耿耿孤忠， 
惟有此心知。 
天赋我才还有用， 
应不至， 
负心期。
                        </pre>
            </li>
            
            <li>
                <h3>
                    浣溪沙三首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵雍</p>
                <pre>翠锁蛾眉别恨浓。 
罗衣初试怯春风。 
相思只为两西东。 
帘卷玉钩云淡淡， 
香消金鸭雨蒙蒙。 
此情都在不言中。 
落尽杨花满地春。 
绿阴如染净无尘。 
日长庭院掩重门。 
斜坠金钗云半＊， 
淡妆香脸粉轻匀。 
相思偏是少年人。 
杨柳楼台锁翠烟。 
杨花帘幕扑香绵。 
佳人何处隔江山。 
芳草已生千里恨， 
玉笙吹彻五更寒。 
夜深和泪倚阑干。 
以上赵雍作品《浣溪沙》共3首
                        </pre>
            </li>
            
            <li>
                <h3>
                    烛影摇红
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵雍</p>
                <pre>新绿成阴， 
落红如雨春光晚。 
当年谁与种相思， 
空羡双飞燕。 
寂寞幽窗孤馆。 
念同游、芳郊秀苑。 
香尘随马， 
细草承轮， 
都成肠断。 
别久情深， 
几时重约闲庭院。 
高楼终日卷珠帘， 
极目愁无限。 
莫恨蓝桥路远。 
有心时、终须再见。 
休教长怨， 
镜里孤鸾， 
箧中团扇。
                        </pre>
            </li>
            
            <li>
                <h3>
                    玉耳坠金环
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 赵雍</p>
                <pre>乳燕交飞， 
晓莺轻啭花深处。 
画堂帘幕卷东风， 
晴雪飘香絮。 
犹记当时院宇。 
悄寒轻、梨花暮雨。 
绣衾同梦， 
鸳枕双＊， 
绿窗低语。 
春已阑珊， 
落红飘满西园路。 
强拈针线解春愁， 
只是无情绪。 
无柰年华暗度。 
黛眉颦、柔肠万缕。 
章台人远， 
芳草和烟， 
萋萋南浦。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵雍</p>
                <pre>枝上流莺千啭巧。 
好梦方成， 
又把人惊觉。 
临镜慵妆眉淡扫。 
罗衣宽尽腰肢小。 
别久啼多音信少。 
应是娇波， 
不似当年好。 
帘卷东风深院悄。
                        </pre>
            </li>
            
            <li>
                <h3>
                    蹋莎行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 赵雍</p>
                <pre>画角声残， 
金炉香袅。 
长空淡淡连芳草。 
朱帘半卷晚霞明， 
塞雁无情音信杳。 
雨散云收， 
离多会少。 
相思真个令人老。 
不须惆怅且开怀， 
一樽
                        </pre>
            </li>
            
    </ul>
</body>

</html>