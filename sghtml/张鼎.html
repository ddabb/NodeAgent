<!DOCTYPE html>
<html lang="zh-CN">

<head>
    <meta charset="UTF-8">
    <title>
        张鼎
    </title>
</head>

<body>
    <h1>
        张鼎
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张鼎，司勋员外郎。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    僧舍小池
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张鼎</p>
                <pre>引出白云根， 
潺潺涨藓痕。 
冷光摇砌锡， 
疏影露枝猿。 
净带凋霜叶， 
香通洗药源。 
贝多文字古， 
宜向此中翻。
                        </pre>
            </li>
            
            <li>
                <h3>
                    山中松
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张鼎</p>
                <pre>枝耸碧云端， 
根侵藓壁盘。 
几经良匠顾， 
犹作散材看。 
雪积花开少， 
风多子落干。 
空存后凋色， 
岁晚出林峦。
                        </pre>
            </li>
            
            <li>
                <h3>
                    江南遇雨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张鼎</p>
                <pre>江天寒意少， 
冬月雨仍飞。 
出户愁为听， 
从风洒客衣。 
旅魂惊处断， 
乡信意中微。 
几日应晴去， 
孤舟且欲归。
                        </pre>
            </li>
            
            <li>
                <h3>
                    邺城引
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张鼎</p>
                <pre>君不见汉家失统三灵变， 
魏武争雄六龙战。 
荡海吞江制中国， 
回天运斗应南面。 
隐隐都城紫陌开， 
迢迢分野黄星见。 
流年不驻漳河水， 
明月俄终邺国宴。 
文章犹入管弦新， 
帷座空销狐兔尘。 
可惜望陵歌舞处， 
松风四面暮愁人。
                        </pre>
            </li>
            
    </ul>
</body>

</html>