<!DOCTYPE html>
<html lang="zh-CN">

<head>
    <meta charset="UTF-8">
    <title>
        孙道绚
    </title>
</head>

<body>
    <h1>
        孙道绚
    </h1>
    <p><strong>朝代:</strong>
        宋代
    </p>
    <p><strong>生平:</strong>
        孙道绚，号冲虚居士，黄铢之母，宋代福建建宁人。善诗词，笔力甚高。遗词六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙道绚</p>
                <pre>晓日压重檐。 
斗帐犹寒起未忺。 
天气困人梳洗倦， 
眉尖。 
淡画春山不喜添。 
闲把绣丝撏。 
紝得金针又怕拈。 
陌上行人归也未， 
恹恹。 
满院杨花不卷帘。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙道绚</p>
                <pre>翠柏红蕉影乱。 
月上朱栏一半。 
风自碧空来， 
吹落歌珠一串。 
不见。 
不见。 
人被绣帘遮断。
                        </pre>
            </li>
            
            <li>
                <h3>
                    少年游
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙道绚</p>
                <pre>雨晴云敛， 
烟花澹荡， 
遥山凝碧。 
驱车问征路， 
赏春风南陌。 
正雨後、梨花幽艳白。 
悔匆匆、过了寒食。 
归家渐春暮， 
探酴醿消息。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙道绚</p>
                <pre>秋寂寞。 
秋风夜雨伤离索。 
伤离索。 
老怀无奈， 
泪珠零落。 
故人一去无期约。 
迟书忽寄西飞鹤。 
西飞鹤。 
故人何在， 
水村山郭。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙道绚</p>
                <pre>悠悠扬扬。 
做尽轻模样。 
半夜萧萧窗外响。 
多在梅边竹上。 
朱楼向晓帘开。 
六花片片飞来。 
无奈熏炉烟雾， 
腾腾扶上金钗。
                        </pre>
            </li>
            
            <li>
                <h3>
                    滴滴金
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙道绚</p>
                <pre>月光飞入林前屋。 
风策策， 
度庭竹。 
夜半江城击柝声， 
动寒梢栖宿。 
等闲老去年华促， 
只有江梅伴幽独。 
梦绕夷门旧家山， 
恨惊回难续。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙道绚</p>
                <pre>栏干六曲天围碧。 
松风亭下梅初白。 
腊尽见春回。 
寒梢花又开。 
曲琼闲不卷。 
沈燎看星转。 
凝伫小徘徊。 
云间征雁来。
                        </pre>
            </li>
            
            <li>
                <h3>
                    醉思仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙道绚</p>
                <pre>晚霞红。 
看山迷暮霭， 
烟暗孤松。 
动翩翩风袂， 
轻若惊鸿。 
心似鉴， 
鬓如云， 
弄清影， 
月明中。 
谩悲凉， 
岁冉冉， 
蕣华潜改衰容。 
前事销凝久， 
十年光景匆匆。 
念云轩一梦， 
回首春空。 
彩凤远， 
玉箫寒， 
夜悄悄， 
恨无穷。 
叹黄尘久埋玉， 
断肠挥泪东风。
                        </pre>
            </li>
            
            <li>
                <h3>
                    醉蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孙道绚</p>
                <pre>看鸥翻波溅， 
苹末风轻， 
水轩消暑。 
云叠奇峰， 
破桐阴亭午。 
列岫连环， 
溜泉鸣玉， 
对幅巾芒履。 
况有清时， 
风流故人， 
剧谈挥麈。 
才冠一时， 
论高两汉， 
书扇豪踪， 
吐凤辞语。 
昼锦归来， 
庆长年老母。 
且尽绿尊， 
莫怀归兴， 
听扇歌高举。 
会见登庸， 
泥封诏下， 
促朝天去。
                        </pre>
            </li>
            
    </ul>
</body>

</html>