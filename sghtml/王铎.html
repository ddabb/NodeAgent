<!DOCTYPE html>
<html lang="zh-CN">

<head>
    <meta charset="UTF-8">
    <title>
        王铎
    </title>
</head>

<body>
    <h1>
        王铎
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王铎，字昭范，宰相播之从子。会昌初，擢进士第，咸通时拜相。黄巢之乱，命为行营都统，封晋公。后落职，节度沧景，为魏博节度乐从训所害。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和于兴宗登越王楼诗
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王铎</p>
                <pre>谢脁题诗处， 
危楼压郡城。 
雨余江水碧， 
云断雪山明。 
锦绣来仙境， 
风光入帝京。 
恨无青玉案， 
何以报高情。
                        </pre>
            </li>
            
            <li>
                <h3>
                    罢都统守镇滑州作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王铎</p>
                <pre>用军何事敢迁延， 
恩重才轻分使然。 
黜诏已闻来阙下， 
檄书犹未遍军前。 
腰间尽解苏秦印， 
波上虚迎范蠡船。 
正会星辰扶北极， 
却驱戈甲镇南燕。 
三尘上相逢明主， 
九合诸侯愧昔贤。 
看却中兴扶大业， 
杀身无路好归田。
                        </pre>
            </li>
            
            <li>
                <h3>
                    谒梓潼张恶子庙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王铎</p>
                <pre>盛唐圣主解青萍， 
欲振新封济顺名。 
夜雨龙抛三尺匣， 
春云凤入九重城。 
剑门喜气随雷动， 
玉垒韶光待贼平。 
惟报关东诸将相， 
柱天功业赖阴兵。
                        </pre>
            </li>
            
    </ul>
</body>

</html>