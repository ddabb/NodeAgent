<!DOCTYPE html>
<html lang="zh-CN">

<head>
    <meta charset="UTF-8">
    <title>
        宋璟璟
    </title>
</head>

<body>
    <h1>
        宋璟璟
    </h1>
    <p><strong>朝代:</strong>
        唐代
    </p>
    <p><strong>生平:</strong>
        宋璟，邢州南和人。登进士第，调上党尉，为监察御史，迁凤阁舍人。则天高其才。神龙初，拜黄门侍郎。睿宗朝，以吏部尚书同中书门下三品。开元初，进御史大夫，出为睦州刺史。徙广州都督。还，拜尚书兼侍中，封广平郡公。后以右丞相致仕。璟耿介有大节，立朝屡忤权嬖，被贬黜，卒不改其操。集十卷，今存诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和圣制同二相已下群官乐游园宴
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 宋璟璟</p>
                <pre>侍饮终酺会， 
承恩续胜游。 
戴天惟庆幸， 
选地即殊尤。 
北向祗双阙， 
南临赏一丘。 
曲江新溜暖， 
上苑杂花稠。 
亹亹韶弦屡， 
戋戋贲帛周。 
醉归填畛陌， 
荣耀接轩裘。
                        </pre>
            </li>
            
            <li>
                <h3>
                    奉和圣制答张说扈从南出雀鼠谷
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 宋璟璟</p>
                <pre>秦地雄西夏， 
并州近北胡。 
禹行山启路， 
舜在邑为都。 
忽视寒暄隔， 
深思险易殊。 
四时宗伯叙， 
六义宰臣铺。 
征作宫常应， 
星环日每纡。 
盛哉逢道合， 
良以致亨衢。
                        </pre>
            </li>
            
            <li>
                <h3>
                    奉和圣制送张说巡边
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 宋璟璟</p>
                <pre>帝道薄存兵， 
王师尚有征。 
是关司马法， 
爰命总戎行。 
画阃崇威信， 
分麾盛宠荣。 
聚观方结辙， 
出祖遂倾城。 
圣酒江河润， 
天词象纬明。 
德风边草偃， 
胜气朔云平。 
宰国推良器， 
为军挹壮声。 
至和常得体， 
不战即亡精。 
以智泉宁竭， 
其徐海自清。 
迟还庙堂坐， 
赠别故人情。
                        </pre>
            </li>
            
            <li>
                <h3>
                    奉和御制璟与张说源乾曜同日上官命……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 宋璟璟</p>
                <pre>丞相邦之重， 
非贤谅不居。 
老臣慵且惫， 
何德以当诸。 
厚秩先为忝， 
崇班复此除。 
太常陈礼乐， 
中掖降簪裾。 
圣酒山河润， 
仙文象纬舒。 
冒恩怀宠锡， 
陈力省空虚。 
郭隗惭无骏， 
冯谖愧有鱼。 
不知周勃者， 
荣幸定何如。
                        </pre>
            </li>
            
            <li>
                <h3>
                    蒲津迎驾
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 宋璟璟</p>
                <pre>回銮下蒲坂， 
飞旆指秦京。 
洛上黄云送， 
关中紫气迎。 
霞朝看马色， 
月晓听鸡鸣。 
防拒连山险， 
长桥压水平。 
省方知化洽， 
察俗觉时清。 
天下长无事， 
空馀襟带名。
                        </pre>
            </li>
            
            <li>
                <h3>
                    送苏尚书赴益州
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 宋璟璟</p>
                <pre>我望风烟接， 
君行霰雪飞。 
园亭若有送， 
杨柳最依依。 
卷六十五
                        </pre>
            </li>
            
    </ul>
</body>

</html>