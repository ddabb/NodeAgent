<!DOCTYPE html>
<html lang="zh-CN">

<head>
    <meta charset="UTF-8">
    <title>
        张均
    </title>
</head>

<body>
    <h1>
        张均
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张均，说长子。开元中历官大理卿。受禄山伪命为中书令。肃宗立，免死，长流合浦。集二十卷，今存诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九日巴丘登高
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张均</p>
                <pre>客心惊暮序， 
宾雁下沧洲。 
共赏重阳节， 
言寻戏马游。 
湖风扶戍柳， 
江雨暗山楼。 
且酌东篱酒， 
聊祛南国忧。
                        </pre>
            </li>
            
            <li>
                <h3>
                    和尹懋登南楼
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张均</p>
                <pre>客来已两春， 
更瞻韶光早。 
花鸟既环合， 
江山复骈抱。 
楼形写北潭， 
堞势凌青岛。 
白云谢归雁， 
驰怀洛阳道。
                        </pre>
            </li>
            
            <li>
                <h3>
                    和尹懋秋夜游灉湖二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张均</p>
                <pre>远水沉西日， 
寒沙聚夜鸥。 
平湖乘月满， 
飞棹接星流。 
黄叶鸣凄吹， 
苍葭扫暗洲。 
愿移沧浦赏， 
归待颍川游。 
湾潭幽意深， 
杳霭涌寒岑。 
石痕秋水落， 
岚气夕阳沉。 
澄彻天为底， 
渊玄月作心。 
青溪非大隐， 
归弄白云浔。
                        </pre>
            </li>
            
            <li>
                <h3>
                    岳阳晚景
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张均</p>
                <pre>晚景寒鸦集， 
秋风旅雁归。 
水光浮日出， 
霞彩映江飞。 
洲白芦花吐， 
园红柿叶稀。 
长沙卑湿地， 
九月未成衣。
                        </pre>
            </li>
            
            <li>
                <h3>
                    江上逢春
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张均</p>
                <pre>离忧耿未和， 
春虑忽蹉跎。 
择木猿知去， 
寻泥燕独过。 
惊花翻霁日， 
垂柳拂烟波。 
激意屡怡赏， 
无如乡念何。
                        </pre>
            </li>
            
            <li>
                <h3>
                    流合浦岭外作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张均</p>
                <pre>瘴江西去火为山， 
炎徼南穷鬼作关。 
从此更投人境外， 
生涯应在有无间。
                        </pre>
            </li>
            
    </ul>
</body>

</html>