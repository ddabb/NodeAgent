<!DOCTYPE html>
<html lang="zh-CN">

<head>
    <meta charset="UTF-8">
    <title>
        何梦桂
    </title>
</head>

<body>
    <h1>
        何梦桂
    </h1>
    <p><strong>朝代:</strong>
        宋代
    </p>
    <p><strong>生平:</strong>
        何梦桂（1228—?） 字岩叟，淳安（今浙江金华）人。咸淳元年（1265）省试第一，廷试一甲三名。授台州军事判官。咸淳十年（1274），任监察御史。至元中，屡征不起，筑室小酉源，自号潜斋。有《潜斋集》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>十月江南风信早， 
梅枝早閟先春。 
田园剩得老来身。 
浪言陶处士， 
犹是晋朝臣。 
人道革爻居四九， 
谁知数在邅迍。 
明年五十志当伸。 
低头羞老妇， 
且结会稽盟。
                        </pre>
            </li>
            
            <li>
                <h3>
                    传言玉女
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>阿母今朝， 
飞下琼楼金阙。 
先教玉女， 
为传言细说。 
蟠桃手种， 
尚记此春时节。 
三千春後， 
开花初结。 
宴罢瑶池， 
洗娥眉、已半雪。 
九旬偷度， 
笑韶光一映。 
仙翁日月， 
算与人间全别。 
从今一岁， 
年年三月。
                        </pre>
            </li>
            
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>对芙蓉峰晓， 
雪初消、云□霭烟霏。 
是阿谁寿母， 
紫鸾笙里， 
玉液琼枝。 
元是云翘仙子， 
珥节度瑶池。 
手种碧莲子， 
长记年时。 
此地神仙宫阙， 
几花封玉诰， 
金帔霞衣。 
但寿星堂上， 
七十古来稀。 
捧寿觞、莫辞满饮， 
愿年年、对鹤发蛾眉。 
年年有， 
麻姑麟脯， 
王母玄梨。
                        </pre>
            </li>
            
            <li>
                <h3>
                    喜迁莺
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>东君别後。 
见说道花枝， 
也成消瘦。 
夜雨帘栊， 
柳边庭院， 
烦恼有谁撋就。 
犹记旧看承处， 
梅子枝头如豆。 
最苦是， 
向重门人静， 
月明时候。 
知否。 
人不见， 
纵有音书， 
争似重携手。 
旧日沉腰， 
如今潘鬓， 
怎奈许多﹀︽。 
极目万山深处， 
肠断不堪回首。 
情寸寸， 
到如今， 
只在长亭烟柳。
                        </pre>
            </li>
            
            <li>
                <h3>
                    声声慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>人间六月。 
好是王母瑶池， 
吹下冰雪。 
一片清凉， 
仙界蕊宫珠阙。 
金猊水沉未冷， 
看瑶阶、九开蓂荚。 
尚记得， 
那年时手种， 
蟠桃千叶。 
庭下阿儿痴绝。 
争戏舞、绿袍环玦。 
笑捧金卮， 
满砌兰芽初茁。 
七十古来稀有， 
且高歌、万事休说。 
天未老， 
尚看他、儿辈事业。
                        </pre>
            </li>
            
            <li>
                <h3>
                    大江东去·念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>半生习气， 
被风霜、销尽头颅如许。 
七十年来都铸错， 
回首邯郸何处。 
杜曲桑麻， 
柴桑松菊， 
归计成迟暮。 
一樽自寿， 
不妨沉醉狂舞。 
休问沧海桑田， 
看朱颜白发， 
转次全故。 
乌兔相催天也老， 
千古英雄坏土。 
汾水悲歌， 
雍江苦调， 
堕泪真儿女。 
兴亡一梦， 
大江依旧东注。
                        </pre>
            </li>
            
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>吹断笙箫春梦寒。 
倚楼思往事， 
泪偷弹。 
别时容易见时难。 
相看处， 
惟有玉连环。 
人在万重山。 
近来应不似， 
旧时颜。 
重门深院柳阴间。 
曾携手， 
休去倚危阑。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>伤离别。 
江南雁断音书绝。 
音书绝。 
两行珠泪， 
寸肠千结。 
伤心长记中秋节。 
今年还似前年月。 
前年月。 
那知今夜， 
月圆人缺。
                        </pre>
            </li>
            
            <li>
                <h3>
                    意难忘
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>避暑林塘。 
数元戎小队， 
一簇红妆。 
旌云影动， 
帘幕水沉香。 
金缕彻， 
玉肌凉。 
慢拍舞轻扬。 
更一般， 
轻弦细管， 
孤竹空桑。 
风姨昨夜痴狂。 
向华峰吹落， 
云锦天裳。 
波神藏不得， 
散作满池芳。 
移彩鷁， 
柳阴傍。 
拚一醉淋浪。 
向晚来、歌阑饮散， 
月在纱窗。
                        </pre>
            </li>
            
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>把心期、半生孤负。 
玉堂元在何处。 
朱弦弹绝无人听， 
空操离鸾烈女。 
遇不遇。 
休更问、悠悠世事都如许。 
人生草露。 
看百岁勋名， 
青铜鬓影， 
抚剑泪如雨。 
知谁语。 
落落江空岁暮。 
人间一梦今古。 
雷塘十里斜阳外， 
野草寒鸦无数。 
身世寓。 
聊尔耳、江山有恨谁堪付。 
冰心更苦。 
都说与梅花， 
参横月落， 
一醉且归去。
                        </pre>
            </li>
            
            <li>
                <h3>
                    最高楼
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>南山老， 
还记少陵诗。 
七十古来稀。 
清池拥出红蕖坠， 
西风吹上碧梧枝。 
趁今朝， 
斟寿酒， 
记生时。 
也不羡、鲲鹏飞击水。 
也不羡、蛟龙行得雨。 
人世事， 
总危机。 
扶床正好看孙戏， 
舞衫不要笑儿痴。 
更埙篪， 
三老子， 
鬓如丝。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>倚窗闲嗅梅花， 
霜风入袖寒初透。 
吾年如此， 
年年十月， 
见梅如旧。 
白发青衫， 
苍头玄鹤， 
花前尊酒。 
问梅花与我， 
是谁瘦绝， 
正风雨、年时候。 
不怕参横月落， 
怕人生、芳盟难又。 
高楼何处， 
寒英吹落， 
玉龙休奏。 
前日花魁， 
後来羹鼎， 
总归严岫。 
但逋仙流落， 
诗香留与， 
孤山同寿。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>光岳储精， 
宇宙呈祥， 
锺英俊材。 
想春秋夹谷， 
前生夫子， 
婆娑南赡， 
见在如来。 
龙角标辰， 
蟾胎楸檬巧缈ｓ细枥铮炊菸瑁郝刑āＶ刂睾檬孪啻摺１愣园鸦品庾檬倮湣８腹钌希珂蛐澹腹孟拢は芬吕场Ｗ蛞寡兀追臧⒛福捏刺姨沂荚浴Ｈ辏ń嶙樱晁晗伪
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>青衫白发， 
独倚江楼小。 
待欲题诗压崔颢。 
慨凤台今在否， 
白鹭沙洲， 
芳草外、剩得闲身江表。 
醉来疑梦里， 
梦入梅花， 
歌彻青衣听清窈。 
起着飞鸿没尽， 
白鸟玄驹， 
谁能数、曹瞒袁绍。 
待明年、七十问何如， 
笑只是今朝， 
浣花堂老。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 何梦桂</p>
                <pre>金紫山前山万重。 
山高云密下苍龙。 
春来好雨遍三峰。 
芳草郊原眠茧犊， 
垂杨营垒系花骢。 
趣归行有紫泥封。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>燕子芹乾， 
龙孙箨老， 
绿阴深锁林塘。 
午风庭院， 
人试薄罗裳。 
数尽落红飞絮， 
摘青梅、煮酒初尝。 
重门静， 
一帘疏雨， 
消尽水沉香。 
把当年团扇， 
恩情犹在， 
未是相忘。 
笑衰翁鬓发， 
早已苍苍。 
说与乘鸾彩女， 
看世间、多少炎凉。 
都休怨， 
百年一梦， 
且共醉霞觞。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>春色三分， 
怎禁得、几番风力。 
又早见、亭台绿水， 
柳摇金色。 
满眼春愁无著处， 
知心惟有幽禽识。 
望青山、目断夕阳边， 
孤云隔。 
琴酒我， 
成三一。 
湖外舫， 
山头屐。 
且莫教春去， 
乱红堆积。 
记得年时陪宴赏， 
重门深处桃花碧。 
待修书、欲寄楚天遥， 
无行客。
                        </pre>
            </li>
            
            <li>
                <h3>
                    玉漏迟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>问春先开未， 
江南野水， 
得春初小。 
独殿群芳， 
却道花前开早。 
长苦冰霜压尽， 
更说甚、风标清窈。 
些子好。 
孤香冷艳， 
有谁知道。 
年年吹落还开， 
听画角楼头， 
送他昏晓。 
何处玉堂， 
满地苍苔不扫。 
谁是肝肠铁石， 
与共说、岁寒怀抱。 
花未老。 
无奈酒阑情好。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>蓬蓬窣窣， 
睡梦惊回早。 
谁为散天花， 
遍人间， 
夜深分晓。 
虚空幻出， 
富贵照乾坤， 
琼万顷， 
玉千株， 
莫道壶天杳。 
平明三尺， 
不拣江南道。 
只怕不坚牢， 
被天工、小儿翻倒。 
凝冰泮水， 
世态总无凭， 
明日事， 
昨朝人， 
谁丑还谁好。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>风信花残吹柳絮。 
柳外池塘， 
乳燕时飞度。 
漠漠轻云山约住。 
半村烟树鸠呼雨。 
竹院深深深几许。 
深处人闲， 
谁识闲中趣。 
弹彻瑶琴移玉柱。 
苍苔满地花阴午。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>犹记春风庭院， 
柳阴深锁帘帷。 
东君去後雨丝丝。 
空认紫骝嘶处。 
梦断箫台无据， 
十年往事休追。 
忽然拈起旧来书。 
依旧长亭双泪。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 何梦桂</p>
                <pre>花落风初定。 
倚危阑、衷情欲诉， 
踌躇不忍。 
把酒问春春无语， 
吹落游尘怎任。 
待泪雨、红妆蔫尽。 
不道燕衔春将去， 
误啼鹃、唤起年年恨。 
芳草路， 
人愁甚。 
浮生一梦黄梁枕。 
且不妨、狂歌醉舞， 
麈谈挥柄。 
金谷平泉俱尘土， 
谁是当年豪胜。 
但五柳、依然陶令。 
千古兴亡东流水， 
望孤鸿、没处残阳影。 
无限意， 
伤春兴。
                        </pre>
            </li>
            
            <li>
                <h3>
                    酹江月·念奴娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 何梦桂</p>
                <pre>问春何去， 
乱随风飞坠， 
杨花篱落。 
罗袜香囊无觅处， 
谁有返魂灵药。 
细柳重门， 
碧桃深巷， 
回首曾行乐。 
玉龙吟断， 
夜深人在江阁。 
因念壁月琼枝， 
对玉人何处， 
绣帘珠幕。 
一半青铜尘满匣， 
空抚鸾刀金错。 
薇露烟销， 
莲膏花凝， 
不寐还孤酌。 
一春心事， 
总将愁里消却。
                        </pre>
            </li>
            
    </ul>
</body>

</html>