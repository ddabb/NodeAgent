<!DOCTYPE html>
<html lang="zh-CN">

<head>
    <meta charset="UTF-8">
    <title>
        庞蕴
    </title>
</head>

<body>
    <h1>
        庞蕴
    </h1>
    <p><strong>朝代:</strong>
        唐代
    </p>
    <p><strong>生平:</strong>
        庞蕴，字道玄，衡州衡阳县人。贞元初，谒石头迁有省。迁问曰：&amp;quot;子以缁耶，素耶？&amp;quot;蕴曰：&amp;quot;愿从所慕。&amp;quot;遂不剃染，世号庞居士。  诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    杂诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 庞蕴</p>
                <pre>未识龙宫莫说珠， 
识珠言说与君殊。 
空拳只是婴儿信， 
岂得将来诳老夫。 
万法从心起， 
心生万法生。 
法生同日了， 
来去在虚行。 
寄语修道人， 
空生慎勿生。 
如能达此理， 
不动出深坑。 
极目观前境， 
寂寞无一人。 
回头看后底， 
影亦不随身。 
神识苟能无挂碍， 
廓周法界等虚空。 
不假坐禅持戒律， 
超然解脱岂劳功。 
日用事无别， 
惟吾自偶偕。 
头头非取舍， 
处处勿张乖。 
朱紫谁为号， 
青山绝点埃。 
神通并妙用， 
运水及搬柴。 
十方同聚会， 
个个学无为。 
此是选佛场， 
心空及第归。 
焰水无鱼下底钩， 
觅鱼无处笑君愁。 
可怜谷隐老禅伯， 
被唾如何见亦羞。 
.
                        </pre>
            </li>
            
    </ul>
</body>

</html>