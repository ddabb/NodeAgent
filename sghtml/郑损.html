<!DOCTYPE html>
<html lang="zh-CN">

<head>
    <meta charset="UTF-8">
    <title>
        郑损
    </title>
</head>

<body>
    <h1>
        郑损
    </h1>
    <p><strong>朝代:</strong>
        唐代
    </p>
    <p><strong>生平:</strong>
        郑损，僖宗时中书舍人。诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    星精亭
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑损</p>
                <pre>星沈万古痕， 
孤绝势无邻。 
地窄少留竹， 
空多剩占云。 
钓篷和雨看， 
樵斧带霜闻。 
莫惜寻常到， 
清风不负人。
                        </pre>
            </li>
            
            <li>
                <h3>
                    星精石
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑损</p>
                <pre>突险呀空龙虎蹲， 
由来英气蓄寒根。 
苍苔点染云生靥， 
老雨淋漓铁渍痕。 
松韵远趋疑认祖， 
山阴轻覆似怜孙。 
孤岩恰恰容幽构， 
可爱江南释子园。
                        </pre>
            </li>
            
            <li>
                <h3>
                    泛香亭
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑损</p>
                <pre>流杯处处称佳致， 
何似斯亭出自然。 
山溜穿云来几里， 
石盘和藓凿何年？ 
声交鸣玉歌沈板， 
色幌寒金酒满船。 
莫怪坐中难得醉， 
醒人心骨有潺湲。
                        </pre>
            </li>
            
            <li>
                <h3>
                    玉声亭
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑损</p>
                <pre>世间泉石本无价， 
那更天然落景中。 
汉佩琮琤寒溜雨， 
秦箫缥缈夜敲风。 
一方清气群阴伏， 
半局闲棋万虑空。 
借问主人能住久， 
后来好事有谁同？
                        </pre>
            </li>
            
            <li>
                <h3>
                    艺堂
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑损</p>
                <pre>堂开冻石千年翠， 
艺讲秋胶百步威。 
揖让未能忘典礼， 
英雄孰不惯戎衣。 
风波险似金机骇， 
日月忙如雪羽飞。 
莫怪尊前频浩叹， 
男儿志愿与时违。
                        </pre>
            </li>
            
            <li>
                <h3>
                    钓阁
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑损</p>
                <pre>小阁惬幽寻， 
周遭万竹森。 
谁知一沼内， 
亦有五湖心。 
钓直鱼应笑， 
身闲乐自深。 
晚来春醉熟， 
香饵任浮沈。
                        </pre>
            </li>
            
    </ul>
</body>

</html>