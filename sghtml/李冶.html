<!DOCTYPE html>
<html lang="zh-CN">

<head>
    <meta charset="UTF-8">
    <title>
        李冶
    </title>
</head>

<body>
    <h1>
        李冶
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李冶（一作裕），字季兰，女冠也，吴兴人。存诗十六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    偶居
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李冶</p>
                <pre>心远浮云知不还， 
心云并在有无间。 
狂风何事相摇荡， 
吹向南山复北山。
                        </pre>
            </li>
            
            <li>
                <h3>
                    八至
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李冶</p>
                <pre>至近至远东西， 
至深至浅清溪。 
至高至明日月， 
至亲至疏夫妻。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李冶</p>
                <pre>经时未架却， 
心绪乱纵横。 
已看云鬟散， 
更念木枯荣。 
鞞鼓喧行选， 
旌旗拂座隅。 
不睹河阳一县花， 
空见青山三两点。
                        </pre>
            </li>
            
            <li>
                <h3>
                    寄朱放
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李冶</p>
                <pre>望水试登山， 
山高湖又阔。 
相思无晓夕， 
相望经年月。 
郁郁山木荣， 
绵绵野花发。 
别后无限情， 
相逢一时说。
                        </pre>
            </li>
            
            <li>
                <h3>
                    寄校书七兄
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李冶</p>
                <pre>无事乌程县， 
蹉跎岁月余。 
不知芸阁吏， 
寂寞竟何如。 
远水浮仙棹， 
寒星伴使车。 
因过大雷岸， 
莫忘八行书。
                        </pre>
            </li>
            
            <li>
                <h3>
                    得阎伯钧书
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李冶</p>
                <pre>情来对镜懒梳头， 
暮雨萧萧庭树秋。 
莫怪阑干垂玉箸， 
只缘惆怅对银钩。
                        </pre>
            </li>
            
            <li>
                <h3>
                    恩命追入，留别广陵故人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李冶</p>
                <pre>无才多病分龙钟， 
不料虚名达九重。 
仰愧弹冠上华发， 
多惭拂镜理衰容。 
驰心北阙随芳草， 
极目南山望旧峰。 
桂树不能留野客， 
沙鸥出浦谩相逢。
                        </pre>
            </li>
            
            <li>
                <h3>
                    感兴
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李冶</p>
                <pre>朝云暮雨镇相随， 
去雁来人有返期。 
玉枕只知长下泪， 
银灯空照不眠时。 
仰看明月翻含意， 
俯眄流波欲寄词。 
却忆初闻凤楼曲， 
教人寂寞复相思。
                        </pre>
            </li>
            
            <li>
                <h3>
                    明月夜留别
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李冶</p>
                <pre>离人无语月无声， 
明月有光人有情。 
别后相思人似月， 
云间水上到层城。
                        </pre>
            </li>
            
            <li>
                <h3>
                    春闺怨
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 李冶</p>
                <pre>百尺井栏上， 
数株桃已红。 
念君辽海北， 
抛妾宋家东。
                        </pre>
            </li>
            
            <li>
                <h3>
                    柳
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李冶</p>
                <pre>最爱纤纤曲水滨， 
夕阳移影过青蘋。 
东风又染一年绿， 
楚客更伤千里春。 
低叶已藏依岸棹， 
高枝应闭上楼人。 
舞腰浙重烟光老， 
散作飞绵惹翠。
                        </pre>
            </li>
            
            <li>
                <h3>
                    湖上卧病喜陆鸿渐至
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李冶</p>
                <pre>昔去繁霜月， 
今来苦雾时。 
相逢仍卧病， 
欲语泪先垂。 
强劝陶家酒， 
还吟谢客诗。 
偶然成一醉， 
此外更何之。
                        </pre>
            </li>
            
            <li>
                <h3>
                    相思怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李冶</p>
                <pre>人道海水深， 
不抵相思半。 
海水尚有涯， 
相思渺无畔。 
携琴上高楼， 
楼虚月华满。 
弹著相思曲， 
弦肠一时断。
                        </pre>
            </li>
            
            <li>
                <h3>
                    结素鱼贻友人
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 李冶</p>
                <pre>尺素如残雪， 
结为双鲤鱼。 
欲知心里事， 
看取腹中书。
                        </pre>
            </li>
            
            <li>
                <h3>
                    蔷薇花
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李冶</p>
                <pre>翠融红绽浑无力， 
斜倚栏干似诧人。 
深处最宜香惹蝶， 
摘时兼恐焰烧春。 
当空巧结玲珑帐， 
著地能铺锦绣裀。 
最好凌晨和露看， 
碧纱窗外一枝新。
                        </pre>
            </li>
            
            <li>
                <h3>
                    送阎二十六赴剡县
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李冶</p>
                <pre>流水阊门外， 
孤舟日复西。 
离情遍芳草， 
无处不萋萋。 
妾梦经吴苑， 
君行到剡溪。 
归来重相访， 
莫学阮郎迷。
                        </pre>
            </li>
            
            <li>
                <h3>
                    送韩揆之江西
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李冶</p>
                <pre>相看指杨柳， 
别恨转依依。 
万里江西水， 
孤舟何处归。 
湓城潮不到， 
夏口信应稀。 
唯有衡阳雁， 
年年来去飞。
                        </pre>
            </li>
            
            <li>
                <h3>
                    道意寄崔侍郎
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李冶</p>
                <pre>莫漫恋浮名， 
应须薄宦情。 
百年齐旦暮， 
前事尽虚盈。 
愁鬓行看白， 
童颜学未成。 
无过天竺国， 
依止古先生。
                        </pre>
            </li>
            
    </ul>
</body>

</html>