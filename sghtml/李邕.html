<!DOCTYPE html>
<html lang="zh-CN">

<head>
    <meta charset="UTF-8">
    <title>
        李邕
    </title>
</head>

<body>
    <h1>
        李邕
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李邕，字泰和，广陵江都人，兰台郎善之子。长安中，李峤、张廷珪荐其词高行直，拜左拾遗。宋璟劾奏二张，邕于天后前抗言助之。开元初，历殿中侍御史，执政忌其才，频被贬斥。后为北海太守，李林甫傅以罪，杖杀之。邕早擅才名，尤长碑颂，虽贬职在外，中朝衣冠及天下寺观，多赍金帛往求其文，馈遗至巨万。自古鬻文获财，未有其比。尝撰《六公咏》，杜甫《八哀诗》所谓&amp;quot;朗咏六公篇，忧来发蒙蔽&amp;quot;是也。今不传，存诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    咏云
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李邕</p>
                <pre>彩云惊岁晚， 
缭绕孤山头。 
散作五般色， 
凝为一段愁。 
影虽沉涧底， 
形在天际游。 
风动必飞去， 
不应长此留。
                        </pre>
            </li>
            
            <li>
                <h3>
                    奉和初春幸太平公主南庄应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李邕</p>
                <pre>传闻银汉支机石， 
复见金舆出紫微。 
织女桥边乌鹊起， 
仙人楼上凤凰飞。 
流风入座飘歌扇， 
瀑水侵阶溅舞衣。 
今日还同犯牛斗， 
乘槎共逐海潮归。
                        </pre>
            </li>
            
            <li>
                <h3>
                    登历下古城员外孙新亭
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李邕</p>
                <pre>吾宗固神秀， 
体物写谋长。 
形制开古迹， 
曾冰延乐方。 
太山雄地理， 
巨壑眇云庄。 
高兴汩烦促， 
永怀清典常。 
含弘知四大， 
出入见三光。 
负郭喜粳稻， 
安时歌吉祥。
                        </pre>
            </li>
            
            <li>
                <h3>
                    铜雀妓
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李邕</p>
                <pre>西陵望何及， 
弦管徒在兹。 
谁言死者乐， 
但令生者悲。 
丈夫有馀志， 
儿女焉足私。 
扰扰多俗情， 
投迹互相师。 
直节岂感激， 
荒淫乃凄其。 
颍水有许由， 
西山有伯夷。 
颂声何寥寥， 
唯闻铜雀诗。 
君举良未易， 
永为后代嗤。
                        </pre>
            </li>
            
    </ul>
</body>

</html>