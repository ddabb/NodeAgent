<!DOCTYPE html>
<html lang="zh-CN">

<head>
    <meta charset="UTF-8">
    <title>
        黄时龙
    </title>
</head>

<body>
    <h1>
        黄时龙
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    夜行船
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄时龙</p>
                <pre>十四弦声犹未断。 
星月上、西墙一半。 
却手休弹， 
含情微妒， 
报道春宵短。 
银烛纱笼须早办。 
不住地、金蕉催劝。 
别院人归， 
小窗灯静， 
自把花枝看。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 黄时龙</p>
                <pre>雨歇花梢月正明。 
映帘人静绣灯昏。 
鸳鸯成字便停针。 
笑启玉奁明酒晕， 
缓寻金叶熨香心。 
一春情绪此时深。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄时龙</p>
                <pre>卷帘人出身如燕。 
烛底粉妆明艳。 
羯鼓初催按六么。 
无限春娇都上、舞裙腰。 
画堂深窈亲曾见。 
宛转楚波如怨。 
小立花心曲未终。 
一把柳丝无力、倚东风。
                        </pre>
            </li>
            
    </ul>
</body>

</html>