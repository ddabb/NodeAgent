<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘孝孙
    </title>
</head>

<body>
    <h1>
        刘孝孙
    </h1>
    <p><strong>朝代:</strong>
        唐代
    </p>
    <p><strong>生平:</strong>
        刘孝孙，荆州人。弱冠知名。与虞世南、蔡君和、孔德绍、庾抱、庾自直、刘斌等登临山水，结为文会。武德初，历虞州录事参军，补文学馆学士。贞观中，迁太子洗马。撰《古今诗苑》四十卷，集三十卷，今存诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    冬日宴于庶子宅各赋一字得鲜
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘孝孙</p>
                <pre>解襟游胜地， 
披云促宴筵。 
清文振笔妙， 
高论写言泉。 
冻柳含风落， 
寒梅照日鲜。 
骊歌虽欲奏， 
归驾且留连。
                        </pre>
            </li>
            
            <li>
                <h3>
                    咏笛
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘孝孙</p>
                <pre>凉秋夜笛鸣， 
流风韵九成。 
调高时慷慨， 
曲变或凄清。 
征客怀离绪， 
邻人思旧情。 
幸以知音顾， 
千载有奇声。
                        </pre>
            </li>
            
            <li>
                <h3>
                    早发成皋望河
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘孝孙</p>
                <pre>清晨发岩邑， 
车马走轘辕。 
回瞰黄河上， 
惝恍屡飞魂。 
鸿流遵积石， 
惊浪下龙门。 
仙槎不辨处， 
沉璧想犹存。 
远近洲渚出， 
飒沓凫雁喧。 
怀古空延伫， 
叹逝将何言。
                        </pre>
            </li>
            
            <li>
                <h3>
                    游清都观寻沈道士得仙字
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘孝孙</p>
                <pre>纷吾因暇豫， 
行乐极留连。 
寻真谒紫府， 
披雾觌青天。 
缅怀金阙外， 
遐想玉京前。 
飞轩俯松柏， 
抗殿接云烟。 
滔滔清夏景， 
嚖嚖早秋蝉。 
横琴对危石， 
酌醴临寒泉。 
聊祛尘俗累， 
宁希龟鹤年。 
无劳生羽翼， 
自可狎神仙。
                        </pre>
            </li>
            
            <li>
                <h3>
                    游灵山寺
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘孝孙</p>
                <pre>吾王游胜地， 
骖驾历祗园。 
临风画角愤， 
耀日采旗翻。 
永怀筌了义， 
寂念启玄门。 
深溪穷地脉， 
高嶂接云根。 
信美谐心赏， 
幽邃且攀援。 
曳裾欣扈从， 
方悟屏尘喧。
                        </pre>
            </li>
            
            <li>
                <h3>
                    贺朝清）
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘孝孙</p>
                <pre>乡关渺天末， 
引领怅怀归。 
羁旅久淫滞， 
物色屡芳菲。 
稍觉私意尽， 
行看蓬鬓衰。 
如何千里外， 
伫立沾裳衣。
                        </pre>
            </li>
            
            <li>
                <h3>
                    赋得春莺送友人
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘孝孙</p>
                <pre>流莺拂绣羽， 
二月上林期。 
待雪消金禁， 
衔花向玉墀。 
翅掩飞燕舞， 
啼恼婕妤悲。 
料取金闺意， 
因君问所思。
                        </pre>
            </li>
            
    </ul>
</body>

</html>