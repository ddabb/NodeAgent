<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵氏
    </title>
</head>

<body>
    <h1>
        赵氏
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    古兴
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 赵氏</p>
                <pre>郁蒸夏将半， 
暑气扇飞阁。 
骤雨满空来， 
当轩卷罗幕。 
度云开夕霁， 
宇宙何清廓。 
明月流素光， 
轻风换炎铄。 
孤鸾伤对影， 
宝瑟悲别鹤。 
君子去不还， 
遥心欲何托。 
金菊延清霜， 
玉壶多美酒。 
良人犹不归， 
芳菲岂常有。 
不惜芳菲歇， 
但伤别离久。 
含情罢斟酌， 
凝怨对窗牖。 
霁雪舒长野， 
寒云半幽谷。 
严风振枯条， 
猿啼抱冰木。 
所嗟游宦子， 
少小荷天禄。 
前程未云至， 
凄怆对车仆。 
岁寒成咏歌， 
日暮栖林朴。 
不惮行险道， 
空悲年运促。
                        </pre>
            </li>
            
            <li>
                <h3>
                    夫下第
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 赵氏</p>
                <pre>良人的的有奇才， 
何事年年被放回。 
如今妾面羞君面， 
君若来时近夜来。
                        </pre>
            </li>
            
            <li>
                <h3>
                    杂言
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 赵氏</p>
                <pre>上林园中青青桂， 
折得一枝好夫婿。 
杏花如雪柳垂丝， 
春风荡飏不同枝。
                        </pre>
            </li>
            
            <li>
                <h3>
                    杂言寄杜羔
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 赵氏</p>
                <pre>君从淮海游， 
再过兰杜秋。 
归来未须臾， 
又欲向梁州。 
梁州秦岭西， 
栈道与云齐。 
羌蛮万余落， 
矛戟自高低。 
已念寡俦侣， 
复虑劳攀跻。 
丈夫重志气， 
儿女空悲啼。 
临邛滞游地， 
肯顾浊水泥。 
人生赋命有厚薄， 
君但遨游我寂寞。
                        </pre>
            </li>
            
            <li>
                <h3>
                    闻夫杜羔登第
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 赵氏</p>
                <pre>长安此去无多地， 
郁郁葱葱佳气浮。 
良人得意正年少， 
今夜醉眠何处楼。
                        </pre>
            </li>
            
    </ul>
</body>

</html>