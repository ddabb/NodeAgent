<!DOCTYPE html>
<html lang="zh-CN">

<head>
    <meta charset="UTF-8">
    <title>
        张昪
    </title>
</head>

<body>
    <h1>
        张昪
    </h1>
    <p><strong>朝代:</strong>
        宋代
    </p>
    <p><strong>生平:</strong>
        张昪（992-1077） 字杲卿，韩城（今属陕西）人。大中祥符八年（1015）进士。累官参知政事、枢密使，以彰信军节度使、同中书门下平章事判许州，改镇河阳。以太子太师致仕。赠司徒兼侍中，谥康节。其词仅存两首，笔法冷峻，格调悲凉。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张昪</p>
                <pre>无利无名， 
无荣无辱， 
无烦无恼。 
夜灯前、独歌独酌， 
独吟独笑。 
况值群山初雪满， 
又兼明月交光好。 
便假饶百岁拟如何， 
从他老。 
知富贵， 
谁能保。 
知功业， 
何时了。 
算箪瓢金玉， 
所争多少。 
一瞬光阴何足道， 
但思行乐常不早。 
待春来携酒殢东风， 
眠芳草。
                        </pre>
            </li>
            
            <li>
                <h3>
                    离亭燕·一带江山如画
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张昪</p>
                <pre>一带江山如画， 
风物向秋潇洒。 
水浸碧天何处断？ 
霁色冷光相射。 
蓼屿荻花洲， 
隐映竹篱茅舍。 
天际客帆高挂， 
门外酒旗低亚。 
多少六朝兴废事， 
尽入渔樵闲话。 
怅望倚危栏， 
寒日无言西下。
                        </pre>
            </li>
            
    </ul>
</body>

</html>