<!DOCTYPE html>
<html lang="zh-CN">

<head>
    <meta charset="UTF-8">
    <title>
        莫蒙
    </title>
</head>

<body>
    <h1>
        莫蒙
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    寿星明·沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 莫蒙</p>
                <pre>翠樾阴浓， 
见嵩山洛水， 
紫薇光聚。 
鷟雏华飞， 
黄驹骏天下， 
夜擎香露奋身许玉斧， 
来作明堂一柱。 
试看人间， 
谁能具此， 
神峰眉宇。 
烟缕摇曳暗雾。 
想高正簇清歌妍舞。 
黑蚌生珠， 
蟠桃结子， 
从此几回相遇。 
去天尺五， 
人望城南韦杜， 
画戟衣翻， 
门施行马， 
行看开府。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 莫蒙</p>
                <pre>长庚入梦夜何其。 
月波迟。 
露华滋。 
珠褓犀帷， 
生此宁馨儿。 
天上麒麟人不识， 
森砢， 
骏权奇。 
文章锦绣识新机。 
国风诗。 
楚人词。 
銮殿蓬莱， 
早晚奉论思。 
百岁归来如魏武， 
从老大， 
好威仪。
                        </pre>
            </li>
            
            <li>
                <h3>
                    瑞庭花引
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 莫蒙</p>
                <pre>对画帘卷， 
正钩挂虾须细锦幄。 
展凤屏。 
开朱户。 
初启宝兽， 
香飘龙麝， 
袅袅烟成穗。 
神仙宴满座， 
瑞色笼金翠。 
□□□窈窕， 
秦娥唱， 
行云散， 
梁□坠。 
花满帽， 
酒盈樽， 
长富长贵。 
唯愿如松似□， 
永保千秋岁。 
红日晚笙歌， 
拥入瑶池醉。
                        </pre>
            </li>
            
    </ul>
</body>

</html>