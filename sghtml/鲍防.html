<!DOCTYPE html>
<html lang="zh-CN">

<head>
    <meta charset="UTF-8">
    <title>
        鲍防
    </title>
</head>

<body>
    <h1>
        鲍防
    </h1>
    <p><strong>朝代:</strong>
        唐代
    </p>
    <p><strong>生平:</strong>
        鲍防，字子慎，襄阳人。天宝末进士第，历福建江西观察使。贞元中，累礼部侍郎，迁工部尚书致仕。防善属文，尤工诗，与中书舍人谢良弼友善，时号鲍谢。诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    上巳寄孟中丞
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 鲍防</p>
                <pre>世间禊事风流处， 
镜里云山若画屏。 
今日会稽王内史， 
好将宾客醉兰亭。
                        </pre>
            </li>
            
            <li>
                <h3>
                    人日陪宣州范中丞传正与范侍御……
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鲍防</p>
                <pre>人日春风绽早梅， 
谢家兄弟看花来。 
吴姬对酒歌千曲， 
秦女留人酒百杯。 
丝柳向空轻婉转， 
玉山看日渐裴回。 
流光易去欢难得， 
莫厌频频上此台。
                        </pre>
            </li>
            
            <li>
                <h3>
                    元日早朝行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鲍防</p>
                <pre>乾元发生春为宗， 
盛德在木斗建东。 
东方岁星大明宫， 
南山喜气摇晴空。 
望云五等舞万玉， 
献寿一声出千峰。 
文昌随彩礼乐正， 
太平下直旌旗红。 
师旷应律调黄钟， 
王良运策调时龙。 
玄冥无事归朔土， 
青帝放身入朱宫。 
九韶九变五声里， 
四方四友一身中。 
天何言哉乐无穷， 
广成彭祖为三公。 
野臣潜随击壤老， 
日下鼓腹歌可封。
                        </pre>
            </li>
            
            <li>
                <h3>
                    杂感
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鲍防</p>
                <pre>汉家海内承平久， 
万国戎王皆稽首。 
天马常衔苜蓿花， 
胡人岁献葡萄酒。 
五月荔枝初破颜， 
朝离象郡夕函关。 
雁飞不到桂阳岭， 
马走先过林邑山。 
甘泉御果垂仙阁， 
日暮无人香自落。 
远物皆重近皆轻， 
鸡虽有德不如鹤。
                        </pre>
            </li>
            
            <li>
                <h3>
                    状江南·孟春
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 鲍防</p>
                <pre>江南孟春天， 
荇叶大如钱。 
白雪装梅树， 
青袍似葑田。
                        </pre>
            </li>
            
            <li>
                <h3>
                    秋暮忆中秋夜与王璠侍御赏月,因怆……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 鲍防</p>
                <pre>前月月明夜， 
美人同远光。 
清尘一以间， 
今夕坐相忘。 
风落芙蓉露， 
疑余绣被香。
                        </pre>
            </li>
            
            <li>
                <h3>
                    送薛补阙入朝
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 鲍防</p>
                <pre>平原门下十馀人， 
独受恩多未杀身。 
每叹陆家兄弟少， 
更怜杨氏子孙贫。 
柴门岂断施行马， 
鲁酒那堪醉近臣。 
赖有军中遗令在， 
犹将谈笑对风尘。
                        </pre>
            </li>
            
    </ul>
</body>

</html>