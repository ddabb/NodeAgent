<!DOCTYPE html>
<html lang="zh-CN">

<head>
    <meta charset="UTF-8">
    <title>
        李祁
    </title>
</head>

<body>
    <h1>
        李祁
    </h1>
    <p><strong>朝代:</strong>
        宋代
    </p>
    <p><strong>生平:</strong>
        李祁，字萧远，雍丘（今河南杞县）人。生卒年均不详。登进士，官至尚书郎。宋
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>梨花院宇。 
澹月倾云初过雨。 
一枝轻寒。 
梦入西瑶小道山。 
花深人静。 
帘锁御香清昼永。 
红药阑干。 
玉案春风窈窕间。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>袅袅秋风起， 
萧萧败叶声。 
岳阳楼上听哀筝。 
楼下凄凉江月、为谁明。 
雾雨沈云梦， 
烟波渺洞庭。 
可怜无处问湘灵。 
只有无情江水、绕孤城。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>不见玉人清晓。 
长啸一声云杪。 
碧水满阑塘， 
竹外一枝风袅。 
奇妙。 
奇妙。 
半夜山空月皎。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>郎官湖上探春回。 
初见照江梅。 
过尽竹溪流水， 
无人知道花开。 
佳人何处， 
江南梦远， 
殊未归来。 
唤取小丛教看， 
隔江烟雨楼台。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>碧山横绕清湖， 
茂林秀麓波光里。 
南宫老大， 
西洲漂荡， 
危亭重倚。 
雨步云行， 
饵风饮雾， 
平生游戏。 
笑此中空洞， 
都无一物， 
有神妙、浩然气。 
扫尽云南梦北， 
看三江五湖秋水。 
狂歌两解， 
清尊一举， 
超然千里。 
江汉苍茫， 
故人何处， 
山川良是。 
待白苹露下， 
青天月上， 
约骑鲸起。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李祁</p>
                <pre>拍手趁西风。 
惊起乖龙。 
青山绿水古今同。 
唯有一轮山上月， 
长照江中。 
一点落金钟。 
浑似虚空。 
道人不住有云峰。 
但是人家清酒瓮， 
行处相逢。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>楼下清歌， 
水流歌断春风暮。 
梦云烟树。 
依约江南路。 
碧水黄沙， 
梦到寻梅处。 
花无数。 
问花无语。 
明月随人去。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>拾翠亭前水满， 
郎官湖上春回。 
仪龙新碾试琼杯。 
更见春江有味。 
拄杖行穿翠篠， 
吹花醉绕江梅。 
故园心事老相催。 
此意陶潜能会。
                        </pre>
            </li>
            
            <li>
                <h3>
                    醉桃源·阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>春风碧水满郎湖。 
水清梅影疏。 
渡江桃叶酒家垆。 
髻鬟云样梳。 
吹玉蕊， 
饮琼腴。 
不须红袖扶。 
少年随意数花须。 
老来心已无。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>校书学士小蓬山。 
新参玉笋班。 
买花归去五湖间。 
浣花龙尾湾。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>绿琐窗纱明月透。 
正清梦、莺啼柳。 
碧井银瓶鸣玉甃。 
翔鸾妆样， 
粲花衫绣。 
分付春风手。 
喜入秋波娇欲溜。 
脉脉青山两眉秀。 
玉枕春寒郎知否。 
归来留取， 
御香襟袖。 
同饮酴醿酒。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李祁</p>
                <pre>春阴淡淡， 
春波渺渺， 
帘卷花稍香雾。 
小舟谁在落梅村， 
正梦绕、清溪烟雨。 
碧山学士， 
云房娇小， 
须要五湖同去。 
桃花流水鳜鱼肥， 
恰趁得、江天佳处。
                        </pre>
            </li>
            
    </ul>
</body>

</html>