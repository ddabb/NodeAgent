<!DOCTYPE html>
<html lang="zh-CN">

<head>
    <meta charset="UTF-8">
    <title>
        吴仁璧
    </title>
</head>

<body>
    <h1>
        吴仁璧
    </h1>
    <p><strong>朝代:</strong>
        唐代
    </p>
    <p><strong>生平:</strong>
        吴仁璧，字廷宝，吴人（或云关右人）。大顺二年，登进士第。钱镠据浙，累辟不就，镠怒，沉之江。诗一卷，今存十一首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    凤仙花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴仁璧</p>
                <pre>香红嫩绿正开时， 
冷蝶饥蜂两不知。 
此际最宜何处看， 
朝阳初上碧梧枝。
                        </pre>
            </li>
            
            <li>
                <h3>
                    南徐题友人郊居
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴仁璧</p>
                <pre>门前樵径连江寺， 
岸下渔矶系海槎。 
待到秋深好时节， 
与君长醉隐侯家。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 吴仁璧</p>
                <pre>为惜苔钱妨换砌， 
因怜山色旋开尊。 
高阁烟霞禅客睡， 
满城尘土世人忙。 
五龙金角向星斗， 
三洞玉音愁鬼神。 
蒲草薄裁连蒂白， 
胭脂浓染半葩红。
                        </pre>
            </li>
            
            <li>
                <h3>
                    客路
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴仁璧</p>
                <pre>人寰急景如波委， 
客路浮云似盖轻。 
回首故山天外碧， 
十年无计却归耕。
                        </pre>
            </li>
            
            <li>
                <h3>
                    投谢钱武肃
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 吴仁璧</p>
                <pre>东门上相好知音， 
数尽台前郭隗金。 
累重虽然容食椹， 
力微无计报焚林。 
弊貂不称芙蓉幕， 
衰朽仍惭玳瑁簪。 
十里溪光一山月， 
可堪从此负归心。
                        </pre>
            </li>
            
            <li>
                <h3>
                    春雪
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴仁璧</p>
                <pre>雪霁凝光入坐寒， 
天明犹自卧袁安。 
貂裘穿后鹤氅敝， 
自此风流不足看。
                        </pre>
            </li>
            
            <li>
                <h3>
                    秋日听僧弹琴
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴仁璧</p>
                <pre>金徽玉轸韵泠然， 
言下浮生指下泉。 
恰称秋风西北起， 
一时吹入碧湘烟。
                        </pre>
            </li>
            
            <li>
                <h3>
                    衰柳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴仁璧</p>
                <pre>金风渐利露珠团， 
广陌长堤黛色残。 
水殿狂游隋炀帝， 
一千余里可堪看。
                        </pre>
            </li>
            
            <li>
                <h3>
                    读度人经寄郑仁表
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴仁璧</p>
                <pre>身虽一旦尘中老， 
名拟三清会里题。 
二午九斋余日在， 
请君相伴醉如泥。
                        </pre>
            </li>
            
            <li>
                <h3>
                    贾谊
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴仁璧</p>
                <pre>扶持一疏满遗编， 
汉陛前头正少年。 
谁道恃才轻绛灌， 
却将惆怅吊湘川。
                        </pre>
            </li>
            
            <li>
                <h3>
                    金钱花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴仁璧</p>
                <pre>浅绛浓香几朵匀， 
日熔金铸万家新。 
堪疑刘宠遗芳在， 
不许山阴父老贫。
                        </pre>
            </li>
            
            <li>
                <h3>
                    钱塘鹤
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴仁璧</p>
                <pre>人间路霭青天半， 
鳌岫云生碧海涯。 
虽抱雕笼密扃钥， 
可能长在叔伦家。
                        </pre>
            </li>
            
    </ul>
</body>

</html>