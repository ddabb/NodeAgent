<!DOCTYPE html>
<html lang="zh-CN">

<head>
    <meta charset="UTF-8">
    <title>
        苑咸
    </title>
</head>

<body>
    <h1>
        苑咸
    </h1>
    <p><strong>朝代:</strong>
        唐代
    </p>
    <p><strong>生平:</strong>
        苑咸，成都人。举进士登第，为李林甫书记。开元末上书，拜司经校书、中书舍人。尝为孙逖草除庶子诏，议者以为知言。王维尝谓舍人能书梵字，兼达梵音，曲尽其妙。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    送大理正摄御史判凉州别驾
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 苑咸</p>
                <pre>天子念西疆， 
咨君去不遑。 
垂银棘庭印， 
持斧柏台纲。 
雪下天山白， 
泉枯塞草黄。 
伫闻河陇外， 
还继海沂康。
                        </pre>
            </li>
            
            <li>
                <h3>
                    酬王维
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 苑咸</p>
                <pre>莲花梵字本从天， 
华省仙郎早悟禅。 
三点成伊犹有想， 
一观如幻自忘筌。 
为文已变当时体， 
入用还推间气贤。 
应同罗汉无名欲， 
故作冯唐老岁年。
                        </pre>
            </li>
            
    </ul>
</body>

</html>