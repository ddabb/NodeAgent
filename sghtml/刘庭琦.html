<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘庭琦
    </title>
</head>

<body>
    <h1>
        刘庭琦
    </h1>
    <p><strong>朝代:</strong>
        唐代
    </p>
    <p><strong>生平:</strong>
        刘庭琦，开元时人。终雅州司户。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    从军
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘庭琦</p>
                <pre>朔风吹寒塞， 
胡沙千万里。 
陈云出岱山， 
孤月生海水。 
决胜方求敌， 
衔恩本轻死。 
萧萧牧马鸣， 
中夜拔剑起。
                        </pre>
            </li>
            
            <li>
                <h3>
                    咏木槿树题武进文明府厅
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 刘庭琦</p>
                <pre>物情良可见， 
人事不胜悲。 
莫恃朝荣好， 
君看暮落时。
                        </pre>
            </li>
            
            <li>
                <h3>
                    奉和圣制瑞雪篇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘庭琦</p>
                <pre>紫宸飞雪晓裴回， 
层阁重门雪照开。 
九衢皛耀浮埃尽， 
千品差池贽帛来。 
何处田中非种玉， 
谁家院里不生梅。 
埋云翳景无穷已， 
因风落地吹还起。 
先过翡翠宝房中， 
转入鸳鸯金殿里。 
美人含笑出联翩， 
艳逸相轻斗容止。 
罗衣点著浑是花， 
玉手抟来半成水。 
奕奕纷纷何所如， 
顿忆杨园二月初。 
羞同班女高秋扇， 
欲照明王乙夜书。 
姑射山中符圣寿， 
芙蓉阙下降神车。 
愿随睿泽流无限， 
长报丰年贵有馀。
                        </pre>
            </li>
            
            <li>
                <h3>
                    铜雀台
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 刘庭琦</p>
                <pre>铜台宫观委灰尘， 
魏主园林漳水滨。 
即今西望犹堪思， 
况复当时歌舞人。
                        </pre>
            </li>
            
    </ul>
</body>

</html>