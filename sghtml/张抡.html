<!DOCTYPE html>
<html lang="zh-CN">

<head>
    <meta charset="UTF-8">
    <title>
        张抡
    </title>
</head>

<body>
    <h1>
        张抡
    </h1>
    <p><strong>朝代:</strong>
        宋代
    </p>
    <p><strong>生平:</strong>
        张抡（？-？） 字才甫，自号莲社居士，开封（今属河南）人。淳熙五年（1178）为宁武军承宣使。后知阁门事，兼客省四方馆事。其词多描写山水景物，风格清丽秀雅。有《莲社词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>闻道彤庭森宝仗， 
霜风逐雨驱云。 
六龙扶辇下青冥。 
香随鸾扇远， 
日射赭袍明。 
帘卷天街人隘路， 
满城喜望清尘。 
欢声催起岭梅春。 
欲知天意好， 
昨夜月华新。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>澄神静虑。 
□□□□□□□。 
□□□□。 
□□□崙水满池。 
无中养□。 
□□□□□□□。 
□□凡胎。 
五彩云生鹤驾来。
                        </pre>
            </li>
            
            <li>
                <h3>
                    壶中天慢·念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>洞天深处赏娇红， 
轻玉高张云幕。 
国艳天香相竞秀， 
琼苑风光如昨。 
露洗妖妍， 
风传馥郁， 
云雨巫山约。 
春浓如酒， 
五云台榭楼阁。 
圣代道洽功成， 
一尘不动， 
四境无鸣柝。 
屡有丰年天助顺， 
基业增隆山岳。 
两世明君， 
千秋万岁， 
永享升平乐。 
东皇呈瑞， 
更无一片花落。
                        </pre>
            </li>
            
            <li>
                <h3>
                    春光好
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>烟澹澹， 
雨濛濛。 
水溶溶。 
帖水落花飞不起， 
小桥东。 
翩翩怨蝶愁蜂。 
绕芳丛。 
恋馀红。 
不恨无情桥下水， 
恨东风。
                        </pre>
            </li>
            
            <li>
                <h3>
                    望仙门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>紫微枝上露华浓。 
起秋风。 
管弦声细出帘栊。 
象筵中。 
仙酒斟云液， 
山歌转绕梁虹。 
此时佳会庆相逢。 
欢醉且从容。
                        </pre>
            </li>
            
            <li>
                <h3>
                    朝中措十一首
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>灯花挑尽夜将阑。 
斜掩小屏山。 
一点凉蟾窥慢， 
钏敲玉臂生寒。 
起来无绪， 
炉薰烬冷， 
桐叶声乾。 
都把沈思幽恨， 
明朝分付眉端。 
碧波深处锦鳞游。 
波面小渔舟。 
不为来贪香饵， 
如何赚得吞钩。 
缘蓑青箬， 
吾生自断， 
终老汀洲。 
买断一江风月， 
胜如千户封侯。 
红尘光景事如何。 
扰扰利名多。 
若问侬家活计， 
扁舟小笠轻蓑。 
一尊美酒， 
一轮皓月， 
一弄山歌。 
选甚掀天白浪， 
未如人世风波。 
湖光染翠□□□。 
□□□□□。 
□爱江湖光景， 
不曾别做□□。 
□□□□， 
□□□□， 
□□侬家。 
醉卧水云□□， 
□□□□□□。 
鸣榔惊起鹭鸶飞。 
山远水弥弥。 
米贱茅柴酒美， 
霜清螃蟹螯肥。 
人生所贵， 
逍遥快意， 
此外皆非。 
却笑东山太傅， 
几曾梦见蓑衣。 
慕名人似蚁贪膻。 
扰扰几时闲。 
输我吴松江上， 
一帆点破晴烟。 
青莎卧月， 
红鳞荐酒， 
一醉陶然。 
此是人间蓬岛， 
更於何处求仙。 
沙明波净小汀洲。 
枫落洞庭秋。 
红蓼白苹深处， 
晚风吹转船头。 
鲈鱼钓得， 
银丝旋鲙， 
白酒新篘。 
一笑月寒烟暝， 
人间万事都休。 
松江西畔水连空。 
霜叶舞丹枫。 
谩道金章清贵， 
何如蓑笠从容。 
有时独醉， 
无人系缆， 
一任斜风。 
不是芦花惹住， 
几回吹过桥东。 
吴松江影漾清辉。 
山远翠光微。 
杨柳风轻日永， 
桃花浪暖鱼肥。 
东来西往。 
随情任性， 
本自无机。 
何事沙边鸥鹭， 
一声欸乃惊飞。 
午阴多处□□□。 
杨柳□□□。 
翠羽无情飞去， 
红蕖有意□□。 
□□□□， 
□□□□， 
□□吾生。 
为报凌烟□□， 
□□□□□名。 
萧萧芦叶暮寒生。 
雪厌冻云平。 
密洒一篷烟火， 
惊鸿飞起沙汀。 
收纶罢钓， 
空江有浪， 
短棹无声。 
便是天然图画， 
何须妙手丹青。 
以上张抡作品《朝中措》共11首        
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>柳色初匀。 
轻寒似水， 
纤雨如尘。 
一阵东风， 
縠绞微皱， 
碧沼鳞鳞。 
仙娥花月精神。 
奏凤管、鸾丝斗新。 
万岁声中， 
九霞杯里， 
长醉芳春。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 张抡</p>
                <pre>筑室峥嵘占宝峰。 
退朝燕坐万缘空， 
出尘高志抗冥鸿。 
何日嘉招陪一笑， 
看君豪饮釂千锺。 
试凭鄙句作先容。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>威彻冰河， 
兵严玉帐， 
济时人在壶天。 
妙龄谈笑， 
图画上凌烟。 
但见勋书鼎鼐， 
谁知道、名列高仙。 
风云会， 
钩陈羽卫， 
绿鬓影貂蝉。 
绵绵。 
流庆远， 
芝兰秀发， 
折桂争先。 
占盛一门， 
文武更双全。 
已饵琼英绛雪， 
灵龟寿、何止千年。 
年年看， 
笙歌丛里， 
金盏倒垂莲。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>阳气初生， 
万花潜动根荄暖。 
暗藏芳艳。 
未许东君见。 
恰似温温， 
铅鼎丹初转。 
功犹浅。 
九回烹炼。 
日月光华满。
                        </pre>
            </li>
            
            <li>
                <h3>
                    烛影摇红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>双阙中天， 
凤楼十二春寒浅。 
去年元夜奉宸游， 
曾侍瑶池宴。 
玉殿珠帘尽卷。 
拥群仙、蓬壶阆苑。 
五云深处， 
万烛光中， 
揭天丝管。 
驰隙流年， 
恍如一瞬星霜换。 
今宵谁念泣孤臣， 
回首长安远。 
可是尘缘未断。 
谩惆怅、华胥梦短。 
满怀幽恨， 
数点寒灯， 
几声归雁。
                        </pre>
            </li>
            
            <li>
                <h3>
                    画堂春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>月娥来自广寒宫。 
步摇环珮丁东。 
戏鸾双舞驾天风。 
雪满云空。 
一剪玉梅花小， 
九霞琼醴杯浓。 
凤箫千载莫匆匆。 
且醉壶中。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>人间何处难忘酒。 
迟迟暖日群花秀。 
红紫斗芳菲。 
满园张锦机。 
春光能几许。 
多少闲风雨。 
一盏此时疏。 
非痴即是愚。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>不假□□□□□。 
□□□□， 
□□□□□。 
□□□□□□□。 
□□□□□□□。 
□□□□□□□。 
□□□□， 
□□□□□。 
□□□□□□□。 
□□□□□□□。
                        </pre>
            </li>
            
            <li>
                <h3>
                    西江月十一首
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>冬至一阳初动， 
鼎炉光满帘帏。 
五行造化太幽微。 
颠倒难穷妙理。 
遇此急须进火， 
速修犹恐迟迟。 
茫茫何处问天机。 
要悟须凭师指。 
独坐闲观瑞雪， 
方知造化无偏。 
不论林木与山川。 
白玉一时装遍。 
梁苑休寻赋客， 
山阴莫上溪船。 
三杯醉□意陶然。 
梦後瑶台阆苑。 
翦就碧云闹叶， 
刻成紫玉芳心。 
浅春不怕峭寒侵。 
暧彻薰笼瑞锦。 
花里清芬独步， 
尊前胜韵难禁。 
飞香直到玉杯深。 
消得厌厌痛饮。 
卷地朔风凛凛， 
漫天瑞雪霏霏。 
园林万木变枯枝。 
因甚松篁独翠。 
只为春花竞发， 
却教秋叶争飞。 
若无荣盛便无衰。 
悟此方名达理。 
密布同云万里， 
六飞玉糁琼铺。 
清歌妙舞拥红炉。 
犹恨寒侵尊俎。 
谁念山林路险， 
独行跣足樵夫。 
莫惊苦乐□殊途。 
阳□皆由阴注。 
四序常如转毂， 
百年须待春风。 
江梅何事向严冬。 
早有清香浮动。 
只为六阴极处， 
一阳已肇黄宫。 
阴阳迭用事何穷。 
此是乾坤妙用。 
仙道於人不□， 
□□□□□□。 
坎离□□□无穷。 
不信浮生若梦。 
君看□□窨雪， 
寻常见睍消熔。 
能令新旧再相逢。 
此是如何作用。 
雪似琼花铺地， 
月如宝鉴当空。 
光辉上下两相通。 
千古谁窥妙用。 
若悟珠生蚌腹， 
方知非异非同。 
阴阳相感有无中。 
恍惚已萌真种。 
雅士常多雅□， 
□□□□□怀。 
雪溪□□□舟来。 
兴尽何须见戴。 
恰似□云出岫， 
岂拘宇内形骸。 
超然物外远尘埃。 
到此方为自在。 
一梦浮生未觉， 
三冬短晷堪惊。 
天高谁解挽长绳。 
系住流年光景。 
须信阴阳有定， 
非关岁月无情。 
若教心地湛然清。 
日在壶中自永。 
有限光阴过隙， 
无情日月飞梭。 
春花秋月暗消磨。 
一岁相看又过。 
逢酒须成痛饮， 
临风莫厌高歌。 
虚名微利两如何。 
识破方知恁麽。 
以上张抡作品《西江月》共11首        
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>闲中一盏建溪茶。 
香嫩雨前芽。 
砖炉最宜石铫， 
装点野人家。 
三昧手， 
不须夸。 
满瓯花。 
睡魔何处， 
两腋清风， 
兴满烟霞。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>秋入云山， 
物情潇洒。 
百般景物堪图画。 
丹枫万叶碧云边， 
黄花千点幽岩下。 
已喜佳辰， 
更怜清夜。 
一轮明月林梢挂。 
松醪常与野人期， 
忘形共说清闲话。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>湖光湛碧。 
亭亭照水芙蕖拆。 
绿罗盖底争红白。 
恍若凌波， 
仙子步罗袜。 
如今霜落枯荷折。 
清香无处重寻觅。 
浮生似此初无别。 
及取康强， 
一笑对风月。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>动时思静暑思寒。 
尘劳扰扰间。 
翻云复雨百千般。 
几时心地闲。 
□□□， 
□□难。 
将□□□然。 
自然寒暑不相□。 
□□□地仙。
                        </pre>
            </li>
            
            <li>
                <h3>
                    霜天晓角
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>晓风摇幕。 
敧枕闻残角。 
霜月可窗寒影， 
金猊冷、翠衾薄。 
旧恨无处著。 
新愁还又作。 
夜夜单于声里， 
灯花共、泪珠落。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张抡</p>
                <pre>远公连社， 
流传图画， 
千古声名独在。 
後人多少继遗踪， 
到我便、失惊打怪。 
西方未到， 
官方先到， 
冤我白衣吃菜。 
龙华三会愿相逢， 
怎敢学、他家二会。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 张抡</p>
                <pre>五福仙娥月殿来。 
依稀微步彩云随。 
一从别有瑶池宴， 
不见蟠桃几度开。 
歌宛转， 
舞徘徊。 
碧梧秋意满池台。 
年年玉露收残暑， 
长送新凉入寿杯。
                        </pre>
            </li>
            
    </ul>
</body>

</html>