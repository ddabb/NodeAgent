<!DOCTYPE html>
<html lang="zh-CN">

<head>
    <meta charset="UTF-8">
    <title>
        薛据
    </title>
</head>

<body>
    <h1>
        薛据
    </h1>
    <p><strong>朝代:</strong>
        唐代
    </p>
    <p><strong>生平:</strong>
        薛据，河中宝鼎人。开元十九年登第，尚书水部郎中，赠给事中。据与王维、杜甫最善。子美赠诗云：&amp;quot;文章开穾oK，才力老益神。&amp;quot;高適赠诗云：&amp;quot;隐轸经济具，纵横建安作。&amp;quot;刘长卿亦有赠诗，皆推重之。据为人骨鲠，有气魄。诗十二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    冬夜寓居寄储太祝
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 薛据</p>
                <pre>自为洛阳客， 
夫子吾知音。 
爱义能下士， 
时人无此心。 
奈何离居夜， 
巢鸟飞空林。 
愁坐至月上， 
复闻南邻砧。
                        </pre>
            </li>
            
            <li>
                <h3>
                    出青门往南山下别业
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 薛据</p>
                <pre>旧居在南山， 
夙驾自城阙。 
榛莽相蔽亏， 
去尔渐超忽。 
散漫馀雪晴， 
苍茫季冬月。 
寒风吹长林， 
白日原上没。 
怀抱旷莫伸， 
相知阻胡越。 
弱年好栖隐， 
炼药在岩窟。 
及此离垢氛， 
兴来亦因物。 
末路期赤松， 
斯言庶不伐。
                        </pre>
            </li>
            
            <li>
                <h3>
                    初去郡斋书怀
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 薛据</p>
                <pre>肃徒辞汝颍， 
怀古独凄然。 
尚想文王化， 
犹思巢父贤。 
时移多谗巧， 
大道竟谁传。 
况是疾风起， 
悠悠旌旆悬。 
征鸟无返翼， 
归流不停川。 
已经霜雪下， 
乃验松柏坚。 
回首望城邑， 
迢迢间云烟。 
志士不伤物， 
小人皆自妍。 
感时惟责己， 
在道非怨天。 
从此适乐土， 
东归知几年。
                        </pre>
            </li>
            
            <li>
                <h3>
                    古兴
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 薛据</p>
                <pre>投珠恐见疑， 
抱玉但垂泣。 
道在君不举， 
功成叹何及。
                        </pre>
            </li>
            
            <li>
                <h3>
                    怀哉行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 薛据</p>
                <pre>明时无废人， 
广厦无弃材。 
良工不我顾， 
有用宁自媒。 
怀策望君门， 
岁晏空迟回。 
秦城多车马， 
日夕飞尘埃。 
伐鼓千门启， 
鸣珂双阙来。 
我闻雷雨施， 
天泽罔不该。 
何意斯人徒， 
弃之如死灰。 
主好臣必效， 
时禁权不开。 
俗流实骄矜， 
得志轻草莱。 
文王赖多士， 
汉帝资群才。 
一言并拜相， 
片善咸居台。 
夫君何不遇， 
为泣黄金台。
                        </pre>
            </li>
            
            <li>
                <h3>
                    早发上东门
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 薛据</p>
                <pre>十五能文西入秦， 
三十无家作路人。 
时命不将明主合， 
布衣空惹洛阳尘。
                        </pre>
            </li>
            
            <li>
                <h3>
                    泊震泽口
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 薛据</p>
                <pre>日落草木阴， 
舟徒泊江汜。 
苍茫万象开， 
合沓闻风水。 
洄沿值渔翁， 
窈窕逢樵子。 
云开天宇静， 
月明照万里。 
早雁湖上飞， 
晨钟海边起。 
独坐嗟远游， 
登岸望孤洲。 
零落星欲尽， 
朣胧气渐收。 
行藏空自秉， 
智识仍未周。 
伍胥既仗剑， 
范蠡亦乘流。 
歌竟鼓楫去， 
三江多客愁。
                        </pre>
            </li>
            
            <li>
                <h3>
                    登秦望山
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 薛据</p>
                <pre>南登秦望山， 
目极大海空。 
朝阳半荡漾， 
晃朗天水红。 
谿壑争喷薄， 
江湖递交通。 
而多渔商客， 
不悟岁月穷。 
振缗迎早潮， 
弭棹候长风。 
予本萍泛者， 
乘流任西东。 
茫茫天际帆， 
栖泊何时同。 
将寻会稽迹， 
从此访任公。
                        </pre>
            </li>
            
            <li>
                <h3>
                    西陵口观海
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 薛据</p>
                <pre>长江漫汤汤， 
近海势弥广。 
在昔胚浑凝， 
融为百川泱。 
地形失端倪， 
天色灒滉漾。 
东南际万里， 
极目远无象。 
山影乍浮沉， 
潮波忽来往。 
孤帆或不见， 
棹歌犹想像。 
日暮长风起， 
客心空振荡。 
浦口霞未收， 
潭心月初上。 
林屿几邅回， 
亭皋时偃仰。 
岁晏访蓬瀛， 
真游非外奖。
                        </pre>
            </li>
            
            <li>
                <h3>
                    题丹阳陶司马厅壁
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 薛据</p>
                <pre>高鉴清洞彻， 
儒风入进难。 
诏书增宠命， 
才子益能官。 
门带山光晚， 
城临江水寒。 
唯馀好文客， 
时得咏幽兰。
                        </pre>
            </li>
            
            <li>
                <h3>
                    题鹤林寺
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 薛据</p>
                <pre>道门隐形胜， 
向背临法桥。 
松覆山殿冷， 
花藏溪路遥。 
珊珊宝幡挂， 
焰焰明灯烧。 
迟日半空谷， 
春风连上潮。 
少凭水木兴， 
暂忝身心调。 
愿谢携手客， 
兹山禅侣饶。
                        </pre>
            </li>
            
    </ul>
</body>

</html>