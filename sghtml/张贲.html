<!DOCTYPE html>
<html lang="zh-CN">

<head>
    <meta charset="UTF-8">
    <title>
        张贲
    </title>
</head>

<body>
    <h1>
        张贲
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张贲，字润卿，南阳人，登大中进士第。唐末，为广文博士。尝隐于茅山，后寓吴中，与皮陆游。诗十六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    以青饣迅饭分送袭美鲁望因成一绝
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张贲</p>
                <pre>谁屑琼瑶事青饣迅， 
旧传名品出华阳。 
应宜仙子胡麻拌， 
因送刘郎与阮郎。
                        </pre>
            </li>
            
            <li>
                <h3>
                    偶约道流终乖文会答皮陆
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张贲</p>
                <pre>仙侣无何访蔡经， 
两烦韶濩出彤庭。 
人间若有登楼望， 
应怪文星近客星。
                        </pre>
            </li>
            
            <li>
                <h3>
                    和皮陆酒病偶作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张贲</p>
                <pre>白编椰席镂冰明， 
应助杨青解宿酲。 
难继二贤金玉唱， 
可怜空作断猿声。
                        </pre>
            </li>
            
            <li>
                <h3>
                    和袭美寒夜见访
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张贲</p>
                <pre>云孤鹤独且相亲， 
仿效从它折角巾。 
不用吴江叹留滞， 
风姿俱是玉清人。
                        </pre>
            </li>
            
            <li>
                <h3>
                    和袭美醉中先起次韵
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张贲</p>
                <pre>何事桃源路忽迷， 
惟留云雨怨空闺。 
仙郎共许多情调， 
莫遣重歌浊水泥。
                        </pre>
            </li>
            
            <li>
                <h3>
                    和鲁望白菊
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 张贲</p>
                <pre>雪彩冰姿号女华， 
寄身多是地仙家。 
有时南国和霜立， 
几处东篱伴月斜。 
谢客琼枝空贮恨， 
袁郎金钿不成夸。 
自知终古清香在， 
更出梅妆弄晚霞。
                        </pre>
            </li>
            
            <li>
                <h3>
                    奉和袭美伤开元观顾道士
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 张贲</p>
                <pre>凤麟胶尽夜如何， 
共叹先生剑解多。 
几度吊来唯白鹤， 
此时乘去必青骡。 
图中含景随残照， 
琴里流泉寄逝波。 
惆怅真灵又空返， 
玉书谁授紫微歌。
                        </pre>
            </li>
            
            <li>
                <h3>
                    奉和袭美先辈悼鹤
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 张贲</p>
                <pre>池塘萧索掩空笼， 
玉树同嗟一土中。 
莎径罢鸣唯泣露， 
松轩休舞但悲风。 
丹台旧氅难重缉， 
紫府新书岂更通。 
云减雾消无处问， 
只留华发与衰翁。
                        </pre>
            </li>
            
            <li>
                <h3>
                    奉和袭美醉中即席见赠次韵
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 张贲</p>
                <pre>桂枝新下月中仙， 
学海词锋誉蔼然。 
文阵已推忠信甲， 
穷波犹认孝廉船。 
清标称住羊车上， 
俗韵惭居鹤氅前。 
共许逢蒙快弓箭， 
再穿杨叶在明年。
                        </pre>
            </li>
            
            <li>
                <h3>
                    奉和袭美题褚家林亭
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 张贲</p>
                <pre>疏野林亭震泽西， 
朗吟闲步喜相携。 
时时风折芦花乱， 
处处霜摧稻穗低。 
百本败荷鱼不动， 
一枝寒菊蝶空迷。 
今朝偶得高阳伴， 
从放山翁醉似泥。
                        </pre>
            </li>
            
            <li>
                <h3>
                    悼鹤和袭美
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张贲</p>
                <pre>渥顶鲜毛品格驯， 
莎庭闲暇重难群。 
无端日暮东风起， 
飘散春空一片云。
                        </pre>
            </li>
            
            <li>
                <h3>
                    旅泊吴门
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张贲</p>
                <pre>一舸吴江晚， 
堪忧病广文。 
鲈鱼谁与伴， 
鸥鸟自成群。 
反照纵横水， 
斜空断续云。 
异乡无限思， 
尽付酒醺醺。
                        </pre>
            </li>
            
            <li>
                <h3>
                    玩金鸂鶒和陆鲁望
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张贲</p>
                <pre>翠羽红襟镂彩云， 
双飞常笑白鸥群。 
谁怜化作雕金质， 
从倩沉檀十里闻。
                        </pre>
            </li>
            
            <li>
                <h3>
                    贲中间有吴门旅泊之什蒙鲁望垂和更……
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张贲</p>
                <pre>偶发陶匏响， 
皆蒙组绣文。 
清秋将落帽， 
子夏正离群。 
有恨书燕雁， 
无聊赋郢云。 
遍看心自醉， 
不是酒能醺。
                        </pre>
            </li>
            
            <li>
                <h3>
                    送浙东德师侍御罢府西归
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张贲</p>
                <pre>孤云独鸟本无依， 
江海重逢故旧稀。 
杨柳渐疏芦苇白， 
可怜斜日送君归。
                        </pre>
            </li>
            
            <li>
                <h3>
                    酬袭美先见寄倒来韵
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 张贲</p>
                <pre>寻疑天意丧斯文， 
故选茅峰寄白云。 
酒后只留沧海客， 
香前唯见紫阳君。 
近年已绝诗书癖， 
今日兼将笔砚焚。 
为有此身犹苦患， 
不知何者是玄纁。
                        </pre>
            </li>
            
    </ul>
</body>

</html>