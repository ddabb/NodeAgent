<!DOCTYPE html>
<html lang="zh-CN">

<head>
    <meta charset="UTF-8">
    <title>
        李光
    </title>
</head>

<body>
    <h1>
        李光
    </h1>
    <p><strong>朝代:</strong>
        宋代
    </p>
    <p><strong>生平:</strong>
        李光（1078-1159） 字泰发，上虞（今属浙江省）人。徽宗崇宁五年（1106）进士。钦宗受禅，擢吏部侍郎，官至参知政事。因与秦桧不合，改提举洞霄宫。再谪至昌化军。桧死，复朝奉大夫。卒谥庄简。有《庄简集》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李光</p>
                <pre>画栋朱楼凌缥缈， 
全家住在层城。 
中秋风露助凄清。 
香凝燕寝， 
遮莫下帘旌。 
佳节喜逢今夕月， 
後房重按新声。 
姮娥端解妒娉婷。 
微云点缀， 
不放十分明。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李光</p>
                <pre>芳心一点。 
瘴雾难侵尘不染。 
冷澹谁看。 
月转霜林怯夜寒。 
一枝孤静。 
梦破小窗曾记省。 
烛影参差。 
脉脉还如背立时。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李光</p>
                <pre>佳节多离恨， 
难逢笑口开。 
使君携客上层台。 
不用篱边凝望、白衣来。 
且看花经眼， 
休辞酒满杯。 
玉人低唱管弦催。 
归去琐窗无梦、月徘徊。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李光</p>
                <pre>榕林叶暗， 
见一枝独放， 
霜华争白。 
写我精神惟赖有， 
萧洒西湖词客。 
玉骨清羸， 
冰容冷落， 
似恨关山隔。 
蛮烟侵妒， 
未应减动肌雪。 
幽梦时绕芳枝， 
夜寒谁见我， 
身为蝴蝶。 
抱蕊窥丛惊睡觉， 
窗影横斜和月。 
谢馆池边， 
松风亭下， 
忍使香消歇。 
多情饶恨， 
算应天解磨折。
                        </pre>
            </li>
            
            <li>
                <h3>
                    武陵春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李光</p>
                <pre>漠漠春阴人似雾， 
那用绣帘垂。 
不道持杯是阿谁。 
须拚倒金罍。 
人世浑知天上月， 
离合比盈亏。 
冒雨须来带雨归。 
神女解相随。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李光</p>
                <pre>元亮赋归去， 
富贵比浮云。 
常於闹里， 
端的认得主和宾。 
肯羡当年轩冕， 
时引壶觞独酌， 
一笑落冠巾。 
园圃日成趣， 
桃李几番春。 
挹清风， 
追往躅， 
事如新。 
遗编讽咏， 
敛衽千载友斯人。 
君爱谪仙风调， 
我恨楼船迫胁， 
终污永王璘。 
何似北窗下， 
寂寞可栖神。
                        </pre>
            </li>
            
            <li>
                <h3>
                    汉宫春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李光</p>
                <pre>危阁临流， 
渺沧波万顷， 
涌出冰轮。 
星河澹澹， 
天衢迥绝纤尘。 
琼楼玉馆， 
遍人间、水月精神。 
□□□， 
清江瘴海， 
乘流处处分身。 
邦侯盛集佳宾。 
有香风缥缈， 
和气氤氲。 
华灯耀添绮席， 
笑语烘春。 
窥帘映牖， 
看素娥、偏顾幽人。 
空怅望， 
通明观阙， 
遥瞻一朵红云。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李光</p>
                <pre>海外无寒花发早。 
一枝不忍簪风帽。 
归插净瓶花转好。 
维摩老。 
年来却被花枝恼。 
忽忆故乡花满道。 
狂歌痛饮俱年少。 
桃坞花开如野烧， 
都醉倒。 
花深往往眠芳草。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李光</p>
                <pre>踏舞贪看赤脚娘。 
送春春去莫悲伤。 
飞花逐水归何处， 
落絮沾泥不解狂。 
都是醉， 
任飞扬。 
百年三万六千场。 
使君亲按新歌舞， 
魂梦相逢笑楚襄。
                        </pre>
            </li>
            
    </ul>
</body>

</html>