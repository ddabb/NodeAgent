<!DOCTYPE html>
<html lang="zh-CN">

<head>
    <meta charset="UTF-8">
    <title>
        寇准
    </title>
</head>

<body>
    <h1>
        寇准
    </h1>
    <p><strong>朝代:</strong>
        宋代
    </p>
    <p><strong>生平:</strong>
        :
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    书河上亭壁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 寇准</p>
                <pre>岸阔樯稀波渺茫， 
独凭危槛思何长。 
萧萧远树疏林外， 
一半秋山带夕阳。
                        </pre>
            </li>
            
            <li>
                <h3>
                    夏日
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 寇准</p>
                <pre>离心杳杳思迟迟， 
深院无人柳自垂。 
日暮长廊闻燕语， 
轻寒微雨麦秋时。
                        </pre>
            </li>
            
            <li>
                <h3>
                    夜度娘
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 寇准</p>
                <pre>烟波渺渺一千里， 
白苹香散东风起。 
日暮汀洲一望时， 
柔情不断如春水。
                        </pre>
            </li>
            
            <li>
                <h3>
                    春日登楼怀旧
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 寇准</p>
                <pre>高楼聊引望， 
杳杳一川平。 
远水无人渡， 
孤舟尽日横。 
荒村生断霭， 
深树语流莺。 
旧业遥清渭， 
沉思忽自惊。
                        </pre>
            </li>
            
            <li>
                <h3>
                    柳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 寇准</p>
                <pre>晓带轻烟间杏花， 
晚凝深翠拂平沙。 
长条别有风流处， 
密映钱塘苏小家。
                        </pre>
            </li>
            
            <li>
                <h3>
                    江南春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 寇准</p>
                <pre>波渺渺， 
柳依依， 
孤村芳草远， 
斜日杏花飞。 
江南春尽离肠断， 
苹满汀洲人未归。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 寇准</p>
                <pre>水陌轻寒， 
社公雨足东风慢。 
定巢新燕。 
湿雨穿花转。 
象尺熏炉， 
拂晓停针线。 
愁蛾浅。 
飞红零乱。 
侧卧珠帘卷。
                        </pre>
            </li>
            
            <li>
                <h3>
                    甘草子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 寇准</p>
                <pre>春早。 
柳丝无力， 
低拂清门道。 
暖日笼啼鸟。 
初坼桃花小。 
遥望碧天净如扫。 
曳一缕、轻烟缥缈。 
堪惜流年谢芳草。 
任玉壶倾倒。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 寇准</p>
                <pre>四十年来身富贵。 
游处烟霞， 
步履如平地。 
紫府丹台仙籍里， 
皆知独擅无双美。 
将相兼荣谁敢比。 
彩凤徊翔， 
重浴荀池水。 
位极人臣功济世， 
芬芳天下歌桃李。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 寇准</p>
                <pre>春色将阑， 
莺声渐老。 
红英落尽春梅小。 
画堂人静雨蒙蒙， 
屏山半掩余香袅。 
密约沉沉， 
离情杳杳。 
菱花尘满慵将照。 
倚楼无语欲销魂， 
长空黯淡连芳草。
                        </pre>
            </li>
            
            <li>
                <h3>
                    阳关引
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 寇准</p>
                <pre>塞草烟光阔。 
渭水波声咽。 
春朝雨霁轻尘歇。 
征鞍发。 
指青青杨柳， 
又是轻攀折。 
动黯然、知有後会甚时节。 
更尽一杯酒， 
歌一阕。 
叹人生， 
最难欢聚易离别。 
且莫辞沉醉， 
听取阳关彻。 
念故人、千里自此共明月。
                        </pre>
            </li>
            
    </ul>
</body>

</html>