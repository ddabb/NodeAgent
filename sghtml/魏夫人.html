<!DOCTYPE html>
<html lang="zh-CN">

<head>
    <meta charset="UTF-8">
    <title>
        魏夫人
    </title>
</head>

<body>
    <h1>
        魏夫人
    </h1>
    <p><strong>朝代:</strong>
        宋代
    </p>
    <p><strong>生平:</strong>
        魏夫人（？-？） 名字失传，襄阳（今属湖北）人。文学家魏泰之姊，宰相曾布之妻，封鲁国夫人，时称魏夫人。现存其词十四首，语言清丽，音调谐婉，后人对其词评价颇高。周泳先辑有《鲁国夫人词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 魏夫人</p>
                <pre>落花飞絮。 
杳杳天涯人甚处。 
欲寄相思。 
春尽衡阳雁渐稀。 
离肠泪眼。 
肠断泪痕流不断。 
明月西楼。 
一曲阑干一倍愁。
                        </pre>
            </li>
            
            <li>
                <h3>
                    卷珠帘·蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 魏夫人</p>
                <pre>记得来时春未暮。 
执手攀花， 
袖染花梢露。 
暗卜春心共花语。 
争寻双朵争先去。 
多情因甚相辜负。 
轻折轻离， 
欲向谁分诉。 
泪湿海棠花枝处。 
东君空把奴分付。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 魏夫人</p>
                <pre>雨後晓寒轻， 
花外早莺啼歇。 
愁听隔溪残漏， 
正一声凄咽。 
不堪西望去程赊， 
离肠万回结。 
不似海棠阴下， 
按凉州时节。
                        </pre>
            </li>
            
            <li>
                <h3>
                    定风波
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 魏夫人</p>
                <pre>不是无心惜落花。 
落花无意恋春华。 
昨日盈盈枝上笑。 
谁道。 
今朝吹去落谁家。 
把酒临风千种恨。 
难问。 
梦回云散见无涯。 
妙舞清歌谁是主。 
回顾。 
高城不见夕阳斜。
                        </pre>
            </li>
            
            <li>
                <h3>
                    武陵春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 魏夫人</p>
                <pre>小院无人帘半卷， 
独自倚阑时。 
宽尽春来金缕衣。 
憔悴有谁知。 
玉人近日书来少， 
应是怨来迟。 
梦里长安早晚归。 
和泪立斜晖。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 魏夫人</p>
                <pre>别郎容易见郎难。 
几何般。 
懒临鸾。 
憔悴容仪， 
陡觉缕衣宽。 
门外红梅将谢也， 
谁信道、不曾看。 
晓妆楼上望长安。 
怯轻寒。 
莫凭阑。 
嫌怕东风， 
吹恨上眉端。 
为报归期须及早， 
休误妾、一春闲。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 魏夫人</p>
                <pre>波上清风， 
画船明月人归後， 
渐消残酒。 
独自凭阑久。 
聚散匆匆， 
此恨年年有， 
重回首。 
淡烟疏柳。 
隐隐芜城漏。
                        </pre>
            </li>
            
            <li>
                <h3>
                    系裙腰
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 魏夫人</p>
                <pre>灯花耿耿漏迟迟。 
人别後、夜凉时。 
西风潇洒梦初回。 
谁念我， 
就单枕， 
皱双眉。 
锦屏绣幌与秋期。 
肠欲断、泪偷垂。 
月明还到小窗西。 
我恨你， 
我忆你， 
你争知。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 魏夫人</p>
                <pre>溪山掩映斜阳里。 
楼台影动鸳鸯起。 
隔岸两三家。 
出墙红杏花。 
绿杨堤下路。 
早晚溪边去。 
三见柳绵飞。 
离人犹未归。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 魏夫人</p>
                <pre>夕阳楼外落花飞。 
晴空碧四垂。 
去帆回首已天涯。 
孤烟卷翠微。 
楼上客， 
鬓成丝。 
归来未有期。 
断魂不忍下危梯。 
桐阴月影移。
                        </pre>
            </li>
            
    </ul>
</body>

</html>