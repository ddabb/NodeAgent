<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈标
    </title>
</head>

<body>
    <h1>
        陈标
    </h1>
    <p><strong>朝代:</strong>
        唐代
    </p>
    <p><strong>生平:</strong>
        陈标，长庆二年登进士第，终侍御史。诗十二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    僧院牡丹
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陈标</p>
                <pre>琉璃地上开红艳， 
碧落天头散晓霞。 
应是向西无地种， 
不然争肯重莲花。
                        </pre>
            </li>
            
            <li>
                <h3>
                    公无渡河
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈标</p>
                <pre>阴云飒飒浪花愁， 
半度惊湍半挂舟。 
声尽云天君不住， 
命悬鱼鳖妾同休。 
黛娥芳脸垂珠泪， 
罗袜香裾赴碧流。 
余魄岂能衔木石， 
独将遗恨付箜篌。
                        </pre>
            </li>
            
            <li>
                <h3>
                    啄木谣
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陈标</p>
                <pre>丁丁向晚急还稀， 
啄遍庭槐未肯归。 
终日与君除蠹害， 
莫嫌无事不频飞。
                        </pre>
            </li>
            
            <li>
                <h3>
                    婕妤怨
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈标</p>
                <pre>掌上恩移玉帐空， 
香珠满眼泣春风。 
飘零怨柳凋眉翠， 
狼藉愁桃坠脸红。 
凤辇只应三殿北， 
鸾声不向五湖中。 
笙歌处处回天眷， 
独自无情长信宫。
                        </pre>
            </li>
            
            <li>
                <h3>
                    寄友人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陈标</p>
                <pre>杜甫在时贪入蜀， 
孟郊生处却归秦。 
如今始会麻姑意， 
借问山川与后人。
                        </pre>
            </li>
            
            <li>
                <h3>
                    江南行
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈标</p>
                <pre>水光春色满江天， 
蘋叶风吹荷叶钱。 
香蚁翠旗临岸市， 
艳娥红袖渡江船。 
晓惊白鹭联翩雪， 
浪蹙青茭潋滟烟。 
不怕江洲芳草暮， 
待将秋兴折湖莲。
                        </pre>
            </li>
            
            <li>
                <h3>
                    焦桐树
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈标</p>
                <pre>江上烹鱼采野樵， 
鸾枝摧折半曾烧。 
未经良匠材虽散， 
待得知音尾已焦。 
若使琢磨徽白玉， 
便来风律轸青瑶。 
还能万里传山水， 
三峡泉声岂寂寥。
                        </pre>
            </li>
            
            <li>
                <h3>
                    秦王卷衣
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈标</p>
                <pre>秦王宫阙霭春烟， 
珠树琼枝近碧天。 
御气馨香苏合启， 
帘光浮动水精悬。 
霏微罗縠随芳袖， 
宛转鲛鮹逐宝筵。 
从此咸阳一回首， 
暮云愁色已千年。
                        </pre>
            </li>
            
            <li>
                <h3>
                    蜀葵
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陈标</p>
                <pre>眼前无奈蜀葵何， 
浅紫深红数百窠。 
能共牡丹争几许， 
得人嫌处只缘多。
                        </pre>
            </li>
            
            <li>
                <h3>
                    赠元和十三年登第进士
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈标</p>
                <pre>春官南院粉墙东， 
地色初分月色红。 
文字一千重马拥， 
喜欢三十二人同。 
眼看鱼变辞凡水， 
心逐鹦飞出瑞风。 
莫怪云泥从此别， 
总曾惆怅去年中。
                        </pre>
            </li>
            
            <li>
                <h3>
                    长安秋思
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈标</p>
                <pre>吴女秋机织曙霜， 
冰蚕吐丝月盈筐。 
金刀玉指裁缝促， 
水殿花楼弦管长。 
舞袖慢移凝瑞雪， 
歌尘微动避雕梁。 
唯愁陌上芳菲度， 
狼藉风池荷叶黄。
                        </pre>
            </li>
            
            <li>
                <h3>
                    饮马长城窟
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈标</p>
                <pre>日日风吹虏骑尘， 
年年饮马汉营人。 
千堆战骨那知主， 
万里枯沙不辨春。 
浴谷气寒愁坠指， 
断崖冰滑恐伤神。 
金鞍玉勒无颜色， 
泪满征衣怨暴秦。
                        </pre>
            </li>
            
    </ul>
</body>

</html>