<!DOCTYPE html>
<html lang="zh-CN">

<head>
    <meta charset="UTF-8">
    <title>
        谢薖
    </title>
</head>

<body>
    <h1>
        谢薖
    </h1>
    <p><strong>朝代:</strong>
        宋代
    </p>
    <p><strong>生平:</strong>
        谢薖（？-1116） 字幼槃，号竹友，抚州临川（今江西抚州）人。谢逸从弟。屡举进士不第，以诗文自误。有《竹友词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    偷声木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>景阳楼上钟声晓。 
半面啼妆匀未了。 
斜月纷纷。 
斜影幽香暗断魂。 
玉颜应在昭阳殿。 
却向前村深夜见。 
冰雪肌肤。 
还有斑斑雪点无。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>江边一树。 
愁绝黄昏谁与度。 
琪树琼枝。 
不受雄蜂取次欺。 
风前望处。 
直恐乘风吹得去。 
能动诗情。 
故与诗人独目成。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>人似已圆孤月。 
心似丁香百结。 
不见谪仙人， 
孤负梅花时节。 
愁绝。 
愁绝。 
江上落英如雪。
                        </pre>
            </li>
            
            <li>
                <h3>
                    定风波
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>牛女心期与目成。 
弥弥脉脉得盈盈。 
今夕银河凭鹊度。 
相遇。 
玉钩新吐照云屏。 
行旆雍容留宴语。 
将暮。 
方携珠袖到山亭。 
寂寞江天正云雾。 
回顾。 
不应中有少微星。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>绿云影里， 
把明霞、织就千重文绣。 
紫腻红骄扶不起， 
好是未开时候。 
半怯新寒， 
半宜晴色， 
养得胭脂透。 
小亭人静。 
嫩莺啼破清昼。 
犹记携手芳阴， 
一枝斜带艳， 
娇波双秀。 
小语轻怜花总见， 
争得似花长久。 
醉浅休归， 
夜深同睡， 
明月还相守。 
免叫春去， 
断肠空叹诗瘦。
                        </pre>
            </li>
            
            <li>
                <h3>
                    江神子·江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>破瓜年纪柳腰身。 
懒精神。 
带羞瞋。 
手把江梅， 
冰雪斗清新。 
不向鸦儿飞处著。 
留乞与， 
眼中人。 
水精船里酒粼粼。 
皱香茵。 
驻行云。 
舞罢歌馀， 
花困不胜春。 
问著些儿心底事， 
才靥笑， 
又眉颦。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 谢薖</p>
                <pre>柳絮随风散漫飞。 
檐冰成柱粟生肌。 
力排寒气赖金卮。 
赋丽谁为梁苑客， 
调高难和郢中词。 
且烦呵笔写乌丝。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 谢薖</p>
                <pre>情亲难语离， 
且尽玻璃盏。 
双鲤有来时， 
莫使音书缓。 
征骖去若飞， 
不道家山远。 
相见小冯君， 
笑语迎归雁。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>相思一夜庭花发。 
窗前忽认生尘袜。 
晓起艳寒妆。 
雪肌生暗香。 
佳人纤手摘。 
手与花同色。 
插鬓有谁宜。 
惟应潘玉儿。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>金钗尽醉何须伴。 
萸糁浮杯乱。 
黄花香返岭梅魂。 
好把一枝斜插、向乌云。 
坡词欲唱无人会。 
桃叶知何在。 
与君同咏一联诗。 
但道老来能趁、菊花时。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>一水盈盈牛与女。 
目送经年， 
脉脉无由语。 
後夜鹊桥知暗度。 
持杯乞与开愁绪。 
君似庾郎愁几许。 
万斛愁生， 
更作征人去。 
留定征鞍君且住。 
人间岂有无愁处。
                        </pre>
            </li>
            
            <li>
                <h3>
                    醉蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>望晴峰染黛， 
暮霭澄空， 
碧天银汉。 
圆镜高飞， 
又一年秋半。 
皓色谁同， 
归心暗折， 
听唳云孤雁。 
问月停杯， 
锦袍何处， 
一尊无伴。 
好在南邻， 
诗盟酒社， 
刻烛争成， 
引觞愁缓。 
今夕楼中， 
继阿连清玩。 
饮剧狂歌， 
歌终起舞， 
醉冷光凌乱。 
乐事难穷， 
疏星易晓， 
又成浩叹。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 谢薖</p>
                <pre>月胧星淡， 
南飞乌鹊， 
暗数秋期天上。 
锦楼不到野人家， 
但门外、清流叠嶂。 
一杯相属， 
佳人何在， 
不见绕粱清唱。 
人间平地亦崎岖， 
叹银汉、何曾风浪。
                        </pre>
            </li>
            
    </ul>
</body>

</html>