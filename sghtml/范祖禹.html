<!DOCTYPE html>
<html lang="zh-CN">

<head>
    <meta charset="UTF-8">
    <title>
        范祖禹
    </title>
</head>

<body>
    <h1>
        范祖禹
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    六州
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 范祖禹</p>
                <pre>太平功。 
拥佑帝尧聪。 
歌九德， 
偃五戎。 
寰海被祥风。 
车书万里文轨同。 
自南北西东。 
耕田凿井， 
戏垂髫华发， 
跻仁寿域变时雍。 
大明方天中。 
弃养东朝苦匆匆。 
玉座如存， 
永隔慈容。 
恨难穷。 
崇庆空。 
飙轮仙驭无踪。 
超宇宙， 
驾云龙。 
褘翟掩轩宫。 
柏城王气长郁葱。 
温洛照寒崧。 
光灵在上， 
徽音流千古， 
昭如日月丽层穹。 
太任家邦隆。 
彤史青编永垂鸿。 
清庙笙镛。 
奏假钦崇。
                        </pre>
            </li>
            
            <li>
                <h3>
                    十二时·忆少年
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范祖禹</p>
                <pre>转招摇。 
厚陵回望， 
双阙起岧嶢。 
晓日丽谯。 
金爵上干霄。 
风雨阕， 
夜宫闭， 
不重朝。 
奉鸾镳渐遥。 
玉京知何处， 
飞英衔恤， 
乱絮缠悲， 
春路迢迢。 
缥缈哀音， 
发龙笳凤箫。 
光景同， 
惨淡度岩邑， 
指河桥。 
马萧萧。 
络绎星轺。 
拂天容卫， 
江海上寒潮。 
万国魂销。 
追昔御东朝。 
开钿扇， 
垂珠箔， 
侍珰貂。 
宝香烧。 
散飘。 
开仁寿域， 
神孙高拱， 
崑崙渤澥， 
玉烛方调。 
一旦宫车晚， 
旋归泬寥。 
九载初， 
如梦次， 
功得琼瑶。
                        </pre>
            </li>
            
            <li>
                <h3>
                    导引
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范祖禹</p>
                <pre>延和幄座， 
临御九年中。 
往事已成空。 
皇基固覆盂四海， 
本自太任功。 
九虞初毕下西宫。 
庙祏与天崇。 
周家盛， 
卜年卜世， 
万祀永无穷。
                        </pre>
            </li>
            
            <li>
                <h3>
                    虞神歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 范祖禹</p>
                <pre>驾玉龙。 
设初虞祭终。 
前旌举， 
天回洛水， 
路转崧峰。 
瞻寥廓， 
烟霏冲融。 
窅无踪。 
震地鼓吹悲雄。 
谁何羽卫重。 
拂云旗帜眩青红。 
来渐东。 
清尘洒道， 
修职百神恭。 
回首苍茫醅雾雨吹风。 
掩泉宫。 
□□□□□□□□□寰畿入， 
山川改容。 
鼓钟临近次， 
千官望拜， 
涕泪衡从。 
人如堵， 
晨光葱茏。 
阙穹隆。 
驰道禁水相通。 
当年游幸空。 
皇仪事毕泣重瞳。 
哀未穷。 
巍巍馀烈， 
辉映简编中。 
亿万斯年， 
覆载同功。
                        </pre>
            </li>
            
    </ul>
</body>

</html>