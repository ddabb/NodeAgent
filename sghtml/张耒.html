<!DOCTYPE html>
<html lang="zh-CN">

<head>
    <meta charset="UTF-8">
    <title>
        张耒
    </title>
</head>

<body>
    <h1>
        张耒
    </h1>
    <p><strong>朝代:</strong>
        宋代
    </p>
    <p><strong>生平:</strong>
        张耒（1054-1114） 字文潜，号柯山，楚州淮阴（今江苏清江）人。神宗熙宁进士，历任临淮主簿、著作郎、史馆检讨。哲宗绍圣初，以直龙阁知润州。徽宗初，召为太常少卿。后被指为元佑党人，数遭贬谪，晚居陈州。苏门四学之一。诗学白居易、张籍，平易舒坦，不尚雕琢，但常失之粗疏草率，其词仅传六首，风格与柳永、秦观相近。著有《柯山集》、《宛邱集》。词有《柯山诗余》，赵万里辑本。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张耒</p>
                <pre>个人风味。 
只有江梅些子似。 
每到开时。 
满眼清愁只自知。 
霞裾仙珮。 
姑射神人风露态。 
蜂蝶休忙。 
不与春风一点香。
                        </pre>
            </li>
            
            <li>
                <h3>
                    初见嵩山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 张耒</p>
                <pre>年来鞍马困尘埃， 
赖有青山豁我怀。 
日暮北风吹雨去， 
数峰清瘦出云来。
                        </pre>
            </li>
            
            <li>
                <h3>
                    和端午
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 张耒, 端午</p>
                <pre>竞渡深悲千载冤， 
忠魂一去讵能还。 
国亡身殒今何有， 
只留离骚在世间。
                        </pre>
            </li>
            
            <li>
                <h3>
                    夜坐
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 张耒</p>
                <pre>庭户无人秋月明， 
夜霜欲落气先清。 
梧桐真不甘衰谢， 
数叶迎风尚有声。
                        </pre>
            </li>
            
            <li>
                <h3>
                    失调名
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 张耒</p>
                <pre>菖蒲酒满劝人人， 
愿年年欢醉。 
偎倚。 
把合欢彩索， 
殷勤寄与。
                        </pre>
            </li>
            
            <li>
                <h3>
                    少年游
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张耒</p>
                <pre>含羞倚醉不成歌。 
纤手掩香罗。 
偎花映烛， 
偷传深意， 
酒思入横波。 
看朱成碧心迷乱， 
翻脉脉、敛双蛾。 
相见时稀隔别多。 
又春尽、奈愁何。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张耒</p>
                <pre>裂楮裁筠， 
虚明潇洒， 
制成方丈屠苏。 
草团蒲坐， 
中置一山炉。 
拙似春林鸠宿， 
易于□、秋野鹑居。 
谁相对， 
时烦孟妇， 
石鼎煮寒蔬。 
嗟吁。 
人生随分足， 
风云际会， 
漫付伸舒。 
且偷取闲时， 
向此踌躇。 
谩取黄金建厦， 
繁华梦、毕竟空虚。 
争如且、寒村厨火， 
汤饼一斋盂。
                        </pre>
            </li>
            
            <li>
                <h3>
                    秋蕊香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张耒</p>
                <pre>帘幕疏疏风透。 
一线香飘金兽。 
朱阑倚遍黄昏後。 
廊上月华如昼。 
别离滋味浓於酒。 
著人瘦。 
此情不及墙东柳。 
春色年年如旧。
                        </pre>
            </li>
            
            <li>
                <h3>
                    风流子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张耒</p>
                <pre>木叶亭皋下， 
重阳近， 
又是捣衣秋。 
奈愁入庾肠， 
老侵潘鬓， 
谩簪黄菊， 
花也应羞。 
楚天晚， 
白苹烟尽处， 
红蓼水边头。 
芳草有情， 
夕阳无语， 
雁横南浦， 
人倚西楼。 
玉容， 
知安否， 
香笺共锦字， 
两处悠悠。 
空恨碧云离合， 
青鸟沈浮。 
向风前懊恼， 
芳心一点， 
寸眉两叶， 
禁甚闲愁。 
情到不堪言处， 
分付东流。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 张耒</p>
                <pre>倾盖相逢汝水滨。 
须知见面过闻名。 
马头虽去无千里， 
酒盏才倾且百分。 
嗟得失， 
一微尘。 
莫教冰炭损精神。 
北扉西禁须公等， 
金榜当年第一人。
                        </pre>
            </li>
            
    </ul>
</body>

</html>