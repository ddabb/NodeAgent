<!DOCTYPE html>
<html lang="zh-CN">

<head>
    <meta charset="UTF-8">
    <title>
        李彭老
    </title>
</head>

<body>
    <h1>
        李彭老
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一萼红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>过蔷薇。 
正风暄云淡， 
春去未多时。 
古岸停桡， 
单衣试酒， 
满眼芳草斜晖。 
故人老、经年赋别， 
灯晕里、相对夜何其。 
泛剡清愁， 
买花芳事， 
一卷新诗。 
流水孤帆渐远， 
想家山猿鹤， 
喜见重归。 
北阜寻幽， 
青津问钓， 
多情杨柳依依。 
最难忘、吟边旧雨， 
数菖蒲、花老是来期。 
几夕相思梦蝶， 
飞绕苹溪。
                        </pre>
            </li>
            
            <li>
                <h3>
                    四字令·醉太平
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>兰汤晚凉。 
鸾钗半妆。 
红巾腻雪初香。 
擘莲房赌双。 
罗纨素珰。 
冰壶露床。 
月移花影西厢。 
数流萤过墙。
                        </pre>
            </li>
            
            <li>
                <h3>
                    壶中天·念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>水西云北， 
记前回同载， 
高阳伴侣。 
一色荷花香十里， 
偷把秋期频数。 
脆管排云， 
轻桡喷雪， 
不信催诗雨。 
碧筒呼酒， 
秀笺题遍新句。 
谁念病损文园， 
岁华摇落， 
事与孤鸿去。 
露井邀凉吹短发， 
梦入苹洲菱浦。 
暗草飞萤， 
乔枝翻鹊， 
看月山中住。 
一声清唱， 
醉乡知有仙路。
                        </pre>
            </li>
            
            <li>
                <h3>
                    探芳讯
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>对芳昼。 
甚怕冷添衣， 
伤春疏酒。 
正绯桃如火， 
相看自依旧。 
闲帘深掩梨花雨， 
谁问东阳瘦。 
几多时， 
涨绿莺枝， 
坠红鸳甃。 
堤上宝鞍骤。 
记草色薰晴， 
波光摇岫。 
苏小门前， 
题字尚存否。 
繁华短梦随流水， 
空有诗千首。 
更休言， 
张绪风流似柳。
                        </pre>
            </li>
            
            <li>
                <h3>
                    摸鱼子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>过垂虹、四桥飞雨， 
沙痕初涨春水。 
腥波十里吴歈远， 
绿蔓半萦船尾。 
连复碎。 
爱滑卷青绡， 
香袅冰丝细。 
山人隽味。 
笑杜老无情， 
香羹碧涧， 
空只赋芹美。 
归期早， 
谁似季鹰高致。 
鲈鱼相伴菰米。 
红尘如海丘园梦， 
一叶又秋风起。 
湘湖外。 
看采撷、芳条际晓随鱼市。 
旧游漫记。 
但望里江南， 
秦鬟贺镜， 
渺渺隔烟翠。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>折秦淮露柳， 
带明月、倚归船。 
看佩玉纫兰， 
囊诗贮锦， 
江满吴天。 
吟边。 
唤回梦蝶， 
想故山、薇长已多年。 
草得梅花赋了， 
棹歌远和离舷。 
风弦。 
尽入吟篇。 
伤倦客、对秋莲。 
过旧经行处， 
渔乡水驿， 
一路闻蝉。 
留连。 
漫听燕语， 
便江湖、夜语隔灯前。 
潮返浔阳暗水， 
雁来好寄瑶笺。
                        </pre>
            </li>
            
            <li>
                <h3>
                    法曲献仙音
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 李彭老</p>
                <pre>云木槎桠， 
水荭摇落， 
瘦影半临清浅。 
翠羽迷空， 
粉容羞晓， 
年华柱弦频换。 
甚何逊、风流在， 
相逢共寒晚。 
总依黯。 
念当时、看花游冶， 
曾锦缆移舟， 
宝筝随辇。 
池苑锁荒凉， 
嗟事逐、鸿飞天远。 
香径无人， 
甚苍藓、黄尘自满。 
听鸦啼春寂， 
暗雨萧萧吹怨。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李彭老</p>
                <pre>玉雪庭心夜色空。 
移花小槛斗春红。 
轻衫短帽醉歌重。 
彩扇旧题烟雨外， 
玉箫新谱燕莺中。 
阑干到处是春风。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李彭老</p>
                <pre>泼火雨初晴。 
草色青青。 
傍檐垂柳卖春饧。 
画舫载花花解语， 
绾燕吟莺。 
箫鼓入西泠。 
一片轻阴。 
钿车罗盖竞归城。 
别有水窗人唤酒， 
弦月初生。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>合欢扇子。 
扑蝶花阴里。 
半醉海棠扶不起。 
淡日秋千闲倚。 
宝筝弹向谁听。 
一春能几番晴。 
帐底柳绵吹满， 
不教好梦分明。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李彭老</p>
                <pre>罗襦隐绣茸， 
玉合消红豆。 
深院落梅钿， 
寒峭收灯後。 
心事卜金钱， 
月上鹅黄柳。 
拜了夜香休， 
翠被听春漏。
                        </pre>
            </li>
            
            <li>
                <h3>
                    祝英台近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>杏花吹， 
梅花过， 
时节又春半。 
帘影飞梭， 
轻阴小庭院。 
旧时月底秋千， 
吟香醉玉， 
曾细听、歌珠一串。 
忍重见。 
描金小字题情， 
生绡合欢扇。 
老了刘郎， 
天远玉箫伴。 
几番莺外斜阳， 
阑干倚遍， 
恨杨柳、遮愁不断。
                        </pre>
            </li>
            
            <li>
                <h3>
                    章台月·一斛珠
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 李彭老</p>
                <pre>露轻风细。 
中庭夜色凉如水。 
荷香柳影成秋意。 
萤冷无光， 
凉入树声碎。 
玉箫金缕西楼醉。 
长吟短舞花阴地。 
素娥应笑人憔悴。 
漏歇帘空， 
低照半床睡。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>紫曲迷香， 
绿窗梦月。 
芳心如对春风说。 
蛮笺象管写新声， 
几番曾试琼壶觖。 
庾信书愁， 
江淹赋别。 
桃花红雨梨花雪。 
周郎先自足风流， 
何须更拟秦箫咽。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>楚峰十二阳台路。 
算只有、飞红去。 
玉合香囊曾暗度。 
榴裙翻酒， 
杏帘吹粉， 
不识愁来处。 
燕忙莺懒青春暮。 
蕙带空留断肠句。 
草色天涯情几许。 
荼シ开尽， 
旧家池馆， 
门掩风和雨。
                        </pre>
            </li>
            
            <li>
                <h3>
                    高阳台
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李彭老</p>
                <pre>石笋埋云， 
风篁啸晚， 
翠微高处幽居。 
缥简云签， 
人间一点尘无。 
绿深门户啼鹃外， 
看堆床、宝晋图书。 
尽萧闲， 
浴砚临池， 
滴露研朱。 
旧时曾写桃花扇， 
弄霏香秀笔， 
春满西湖。 
松菊依然， 
柴桑自爱吾庐。 
冰弦玉柱风流在， 
更秋兰、香染衣裾。 
照窗明， 
小字珠玑， 
重见欧虞。
                        </pre>
            </li>
            
    </ul>
</body>

</html>