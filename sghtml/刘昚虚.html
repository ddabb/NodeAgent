<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘昚虚
    </title>
</head>

<body>
    <h1>
        刘昚虚
    </h1>
    <p><strong>朝代:</strong>
        唐代
    </p>
    <p><strong>生平:</strong>
        刘昚虚，江东人。天宝时，官夏县令。诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九日送人
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昚虚</p>
                <pre>海上正摇落， 
客中还别离。 
同舟去未已， 
远送新相知。 
流水意何极， 
满尊徒尔为。 
从来菊花节， 
早已醉东篱。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>归梦如春水， 
悠悠绕故乡。 
驻马渡江处， 
望乡待归舟。 
第二百五十七卷
                        </pre>
            </li>
            
            <li>
                <h3>
                    寄江滔求孟六遗文
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昚虚</p>
                <pre>南望襄阳路， 
思君情转亲。 
偏知汉水广， 
应与孟家邻。 
在日贪为善， 
昨来闻更贫。 
相如有遗草， 
一为问家人。
                        </pre>
            </li>
            
            <li>
                <h3>
                    寄阎防
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>青冥南山口， 
君与缁锡邻。 
深路入古寺， 
乱花随暮春。 
纷纷对寂寞， 
往往落衣巾。 
松色空照水， 
经声时有人。 
晚心复南望， 
山远情独亲。 
应以修往业， 
亦惟立此身。 
深林度空夜， 
烟月资清真。 
莫叹文明日， 
弥年徒隐沦。
                        </pre>
            </li>
            
            <li>
                <h3>
                    寻东溪还湖中作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>出山更回首， 
日暮清溪深。 
东岭新别处， 
数猿叫空林。 
昔游有初迹， 
此路还独寻。 
幽兴方在往， 
归怀复为今。 
云峰劳前意， 
湖水成远心。 
望望已超越， 
坐鸣舟中琴。
                        </pre>
            </li>
            
            <li>
                <h3>
                    暮秋扬子江寄孟浩然
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>木叶纷纷下， 
东南日烟霜。 
林山相晚暮， 
天海空青苍。 
暝色况复久， 
秋声亦何长。 
孤舟兼微月， 
独夜仍越乡。 
寒笛对京口， 
故人在襄阳。 
咏思劳今夕， 
江汉遥相望。
                        </pre>
            </li>
            
            <li>
                <h3>
                    浔阳陶氏别业
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>陶家习先隐， 
种柳长江边。 
朝夕浔阳郭， 
白衣来几年。 
霁云明孤岭， 
秋水澄寒天。 
物象自清旷， 
野情何绵联。 
萧萧丘中赏， 
明宰非徒然。 
愿守黍稷税， 
归耕东山田。
                        </pre>
            </li>
            
            <li>
                <h3>
                    海上诗送薛文学归海东
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>何处归且远， 
送君东悠悠。 
沧溟千万里， 
日夜一孤舟。 
旷望绝国所， 
微茫天际愁。 
有时近仙境， 
不定若梦游。 
或见青色古， 
孤山百里秋。 
前心方杳眇， 
后路劳夷犹。 
离别惜吾道， 
风波敬皇休。 
春浮花气远， 
思逐海水流。 
日暮骊歌后， 
永怀空沧洲。
                        </pre>
            </li>
            
            <li>
                <h3>
                    登庐山峰顶寺
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>孤峰临万象， 
秋气何高清。 
天际南郡出， 
林端西江明。 
山门二缁叟， 
振锡闻幽声。 
心照有无界， 
业悬前后生。 
虽知真机静， 
尚与爱网并。 
方首金门路， 
未遑参道情。
                        </pre>
            </li>
            
            <li>
                <h3>
                    相和歌辞·江南曲
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昚虚</p>
                <pre>美人何荡漾， 
湖上风日长。 
玉手欲有赠， 
裴回双明珰。 
歌声随绿水， 
怨色起青阳。 
日暮还家望， 
云波横洞房。
                        </pre>
            </li>
            
            <li>
                <h3>
                    积雪为小山
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>飞雪伴春还， 
春庭晓自闲。 
虚心应任道， 
遇赏遂成山。 
峰小形全秀， 
岩虚势莫攀。 
以幽能皎洁， 
谓近可循环。 
孤影临冰镜， 
寒光对玉颜。 
不随迟日尽， 
留顾岁华间。
                        </pre>
            </li>
            
            <li>
                <h3>
                    茙葵花歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>昨日一花开， 
今日一花开； 
今日花正好， 
昨日花已老。 
人生不得长少年， 
莫惜床头酤酒钱； 
请君有钱向酒家， 
君不见茙葵花。
                        </pre>
            </li>
            
            <li>
                <h3>
                    赠乔琳
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>去年上策不见收， 
今年寄食仍淹留。 
羡君有酒能共醉， 
羡君无钱能不忧。 
如今五侯不待客， 
羡君不问五侯宅。 
如今七贵方自尊， 
羡君不过七贵门。 
丈夫会应有知己， 
世上悠悠何足论。
                        </pre>
            </li>
            
            <li>
                <h3>
                    越中问海客
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>风雨沧洲暮， 
一帆今始归。 
自云发南海， 
万里速如飞。 
初谓落何处， 
永将无所依。 
冥茫渐西见， 
山色越中微。 
谁念去时远， 
人经此路稀。 
泊舟悲且泣， 
使我亦沾衣。 
浮海焉用说， 
忆乡难久违。 
纵为鲁连子， 
山路有柴扉。
                        </pre>
            </li>
            
            <li>
                <h3>
                    送韩平兼寄郭微
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘昚虚</p>
                <pre>上客夜相过， 
小童能酤酒。 
即为临水处， 
正值归雁后。 
前路望乡山， 
近家见门柳。 
到时春未暮， 
风景自应有。 
余忆东州人， 
经年别来久。 
殷勤为传语， 
日夕念携手。 
兼问前寄书， 
书中复达否。
                        </pre>
            </li>
            
            <li>
                <h3>
                    阙题
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 刘昚虚</p>
                <pre>道由白云尽， 
春与青溪长。 
时有落花至， 
远随流水香。 
闲门向山路， 
深柳读书堂。 
幽映每白日， 
清辉照衣裳。
                        </pre>
            </li>
            
    </ul>
</body>

</html>