<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘因
    </title>
</head>

<body>
    <h1>
        刘因
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>行色匆匆缘底事， 
山阳梅信相催。 
梅花香底有新醅。 
南州今乐土， 
得意即衔杯。 
君见太行凭寄语， 
云间苍壁崔嵬。 
平生遮眼厌黄埃。 
高楼吾有兴， 
无惜送君来。
                        </pre>
            </li>
            
            <li>
                <h3>
                    人月圆
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>茫茫大块洪炉里， 
何物不寒灰。 
古今多少， 
荒烟废垒， 
老树遗台。 
太行如砺， 
黄河如带， 
等是尘埃。 
不须更叹， 
花开花落， 
春去春来。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>窗下络车声。 
窗外儿童课六经。 
自种墙东新菜荚， 
青青。 
随分杯盘老幼情。 
千古董生行。 
鸡犬升平画不成。 
应笑刘家刘老子， 
无能。 
纵饮狂歌
                        </pre>
            </li>
            
            <li>
                <h3>
                    喜迁莺
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>春风满面。 
是胸中春意， 
与春相见。 
不醉陶然， 
无人也笑， 
况是一年清宴。 
宁儿挽须学语， 
爨妇举杯重劝。 
道惟愿。 
贫常圆聚， 
老常康健。 
□□□□□， 
二十七年， 
世事经千变。 
今是昨非， 
春风花柳， 
消尽冰霜残怨。 
门外晓寒犹浅。 
门上垂帘休卷。 
灯花软。 
酒香浓趁歌声， 
试轻轻咽。 
庵词、四印齐本樵庵词、疆村本樵庵乐府校补
                        </pre>
            </li>
            
            <li>
                <h3>
                    太常引三首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>临流相唤百东坡。 
君试舞， 
我当歌。 
不乐欲如何。 
看白发、今年渐多。 
青天白日， 
斜风细雨， 
尽付一渔蓑。 
天地作行窝。 
把万物、都名太和。 
冥鸿有意避云罗。 
问何处， 
是行窝。 
今古一渔蓑。 
收揽了、闲人最多。 
求田问舍， 
君休笑我， 
两鬓已成皤。 
髀肉尽消磨。 
浑换得、功名几何。 
男儿勋业古来难。 
叹人世， 
几千般。 
一梦觉邯郸。 
好看得、浮生等闲。 
红尘尽处， 
白云堆里， 
高卧对青山。 
风味似陈抟。 
休错比、当年谢安。 
以上刘因作品《太常引》共3首
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>广寒宫殿， 
想幽深、不觉升沉圆缺。 
天上人间心共远， 
如在琼楼玉阙。 
厚地微茫， 
高天凉冷， 
此际红尘歇。 
翠阴高枕， 
并教毛骨清澈。 
为问此世， 
从来几人吟望， 
转首俱湮没。 
虮虱区区尤可笑， 
几许肝肠如铁。 
八表神游， 
一槎高泛， 
逸兴方超绝。 
嫦娥留待， 
桂花且莫开彻。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>金张家世费貂蝉。 
七叶待中冠。 
若就诗家攀例， 
生儿合唤添官。 
凭谁寄语， 
廉泉父老， 
斗酒相欢。 
今岁孙枝新长， 
甘棠消息平安。
                        </pre>
            </li>
            
            <li>
                <h3>
                    木兰花三首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>锦云十里川妃供。 
一棹晚凉风款送。 
只愁无处着清香， 
满载月明船已重。 
冰壶水鉴元空洞。 
天意似嫌红翠拥。 
并教风露入吟尊， 
不惜秋光浑减未开常探花开未。 
又恐开时风雨至。 
花开风雨不相妨， 
说甚不来花下醉。 
百年枉作千年计。 
今日不知明日事。 
春风欲劝座中人， 
一片落红当眼西山不似庞公傲。 
城府有楼山便到。 
欲将华发染晴岚， 
千里青青浓可扫。 
人言华发因愁早。 
劝我消愁惟酒好。 
夜来一饮尽千钟， 
今日醒来依旧以上刘因作品《木兰花》共3首
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>一诺与金重， 
一笑对河清。 
风花不遇真赏， 
终古未全平。 
前日青春归去， 
今日尊前笑语， 
春意满西城。 
花鸟喜相对， 
宾主眼俱明。 
平生事， 
千古意， 
两忘情。 
我醉眠卿且去， 
扶我有门生。 
窗下烟江白鸟， 
窗外浮云苍狗， 
未肯便寒盟。 
从此洛阳社， 
休厌小车行。
                        </pre>
            </li>
            
            <li>
                <h3>
                    清平乐五首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>棋声清美。 
盘薄青松底。 
门外行人遥指似。 
好个烂柯仙子。 
输赢都付欣然。 
兴阑依旧高眠。 
山鸟山花相语。 
翁心不在棋边。 
青松偃蹇。 
不受春风管。 
松下幽人心自远。 
惊怪人间日短。 
微茫云海蓬莱。 
千年一度春来。 
争信门前桃李， 
年年花落花开。 
青天仰面。 
卧看浮云卷。 
苍狗白云千万变。 
都被幽人窥见。 
偶然梦到华胥。 
觉来花影扶疏。 
窗下鲁论谁诵， 
呼来共咏风雩。 
山翁醉也。 
欲返黄茅舍。 
醉里忽闻留我者。 
说道群花未谢。 
脱巾就挂松龛。 
觉来酒兴方酣。 
欲借白云为笔， 
淋漓洒遍晴岚。 
雨晴箫鼓。 
四野欢声举。 
平昔饮山今饮雨。 
来就老农歌舞。 
半生负郭无田。 
寸心万国丰年。 
谁识山翁乐处， 
野花啼鸟欣然。 
以上刘因作品《清平乐》共5首
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>柳梢绿小梅如印。 
乍暖还寒犹未定。 
惜花长是为花愁， 
酒却嫌添酒病。 
蝇头蜗角都休竟。 
万古豪华同一尽。 
东君晓夜促归期， 
三十六番花递
                        </pre>
            </li>
            
            <li>
                <h3>
                    玉漏迟
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>故园平似掌。 
人生何必， 
武陵溪上。 
三尺蓑衣， 
遮断红尘千丈。 
不学东山高卧， 
也不似、鹿门长往。 
君试望。 
远山＊处， 
白云无恙。 
自唱。 
一曲渔歌， 
觉无复当年， 
缺壶悲壮。 
老境羲皇， 
换尽平生豪爽。 
天设四时佳兴， 
要留待、幽人清赏。 
花又放。 
满意一篙春浪。
                        </pre>
            </li>
            
            <li>
                <h3>
                    菩萨蛮五首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>楼前曲浪归桡急。 
楼中细雨春风泾。 
终日倚危阑。 
故人湖上山。 
高情浑似旧。 
只在东风瘦。 
薄晚去来休。 
装成一段愁。 
水围山影红围翠。 
翠围红影山围水。 
西近小桥溪。 
溪桥小近西。 
隐人谁与问。 
问与谁人隐。 
孤鹤对言无。 
无言对鹤孤。 
吾乡先友今谁健。 
西邻王老时相见。 
每见忆先公。 
音容在眼中。 
今朝故人子。 
为寿无多事。 
惟愿岁长丰。 
年年社酒同。 
元龙未减当年气。 
呼山卧向高楼底。 
今日到山村。 
青山故意昏。 
商歌聊一振。 
千里浮云尽。 
老子气犹豪。 
山灵未可骄。 
种花人去花应道。 
花枝正好人先老。 
一笑问花枝。 
花枝得几时。 
人生行乐耳。 
今古都如此。 
急欲醉莓苔。 
前村酒未来。 
以上刘因作品《菩萨蛮》共5首
                        </pre>
            </li>
            
            <li>
                <h3>
                    西江月三首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>看竹何须问主， 
寻村遥认松萝。 
小车到处是行窝。 
门外云山属我。 
张叟腊醅藏久， 
王家红药开多。 
相留一醉意如何。 
老子掀髯曰可。 
留在平生落落， 
休嗟世事滔滔。 
青云底柱本来高。 
立向颓波更好。 
一片花飞春减， 
可堪万点红飘。 
江花江月可怜宵。 
莫赋招魂便了。 
买得鸡泉新酿， 
病中无容同斟。 
遣人持送旅窝深。 
呼取毛翁共饮。 
少个散花天女， 
维摩憔悴难禁。 
安排走马杏花阴。 
咫尺春风似锦。 
以上刘因作品《西江月》共3首
                        </pre>
            </li>
            
            <li>
                <h3>
                    观梅有感
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    元代, 刘因</p>
                <pre>东风吹落战尘沙， 
梦想西湖处士家。 
只恐江南春意减， 
此心无不为梅花。
                        </pre>
            </li>
            
            <li>
                <h3>
                    风中柳
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>我本渔樵， 
不是白驹空谷。 
对西山、悠然自足。 
北窗疏竹。 
南窗丛菊。 
爱村居、数间茅屋。 
风烟草＊， 
满意一川平绿。 
问前溪、今朝酒熟。 
幽禽歌曲。 
清泉琴筑。 
欲归来、故人留宿。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 刘因</p>
                <pre>纥干生处。 
几时飞去。 
欲去被天留住。 
野人得饱更无求， 
看满意、一犁春雨。 
田家作苦。 
浊醪酿黍。 
准备岁时歌舞。 
不妨分我一豚蹄， 
更试听
                        </pre>
            </li>
            
    </ul>
</body>

</html>