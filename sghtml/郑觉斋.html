<!DOCTYPE html>
<html lang="zh-CN">

<head>
    <meta charset="UTF-8">
    <title>
        郑觉斋
    </title>
</head>

<body>
    <h1>
        郑觉斋
    </h1>
    <p><strong>朝代:</strong>
        宋代
    </p>
    <p><strong>生平:</strong>
        郑觉斋（?—?） 身世不详。《全宋词》存其词三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 郑觉斋</p>
                <pre>卷帘酒醒， 
怕无言、慵理残妆啼粉。 
记绾同心双绣带， 
珠箔青楼花满。 
琢玉传情， 
断金订约， 
总是愁根本。 
谁知薄悻， 
肯於长处寻短。 
旧日掌上芙蓉， 
新来成刺， 
变却风流眼。 
自信华年风度在， 
未怕香红春晚。 
恩不相酬， 
怨难重合， 
往事冰澌泮。 
分明诀绝， 
股钗还我一半。
                        </pre>
            </li>
            
            <li>
                <h3>
                    扬州慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 郑觉斋</p>
                <pre>弄玉轻盈， 
飞琼淡泞， 
袜尘步下迷楼。 
试新妆才了， 
炷沈水香球。 
记晓剪、春冰驰送， 
金瓶露湿， 
缇骑新流。 
甚天中月色， 
被风吹梦南州。 
尊前相见， 
似羞人、踪迹萍浮。 
问弄雪飘枝， 
无双亭上， 
何日重游。 
我欲缠腰骑鹤， 
烟霄远、旧事悠悠。 
但凭阑无语， 
烟花三月春愁。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 郑觉斋</p>
                <pre>秋夜永。 
叶叶梧桐霜冷。 
皓月窥人深院静。 
孤鸿窗外影。 
情是相思深井。 
恩是相思修绠。 
别後信音浑不定。 
银瓶何处引。
                        </pre>
            </li>
            
    </ul>
</body>

</html>