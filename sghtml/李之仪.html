<!DOCTYPE html>
<html lang="zh-CN">

<head>
    <meta charset="UTF-8">
    <title>
        李之仪
    </title>
</head>

<body>
    <h1>
        李之仪
    </h1>
    <p><strong>朝代:</strong>
        宋代
    </p>
    <p><strong>生平:</strong>
        李之仪（1038－1117），字端叔，自号姑溪居士，沧州无棣（今山东境内）人。宋神宗三年进士，后从苏轼于定州幕府。徽宗初因故获罪，被编管太平州（今安徽当涂县），终朝请大夫。有《姑溪词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    万年欢
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 李之仪</p>
                <pre>暖律才中， 
正莺喉竞巧， 
燕语新成。 
万绿阴浓， 
全无一点芳尘。 
门巷朝来报喜， 
庆佳期、此日光荣。 
开华宴、交酌琼酥， 
共祝鹤算椿龄。 
须知最难得处， 
双双凤翼， 
一对和鸣。 
造化无私， 
谁教特地多情。 
惟愿疏封大国， 
彩笺上、频易佳名。 
从此去、贤子才孙， 
岁岁长捧瑶觥。
                        </pre>
            </li>
            
            <li>
                <h3>
                    丑奴儿·采桑子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>春风似有灯前约， 
先报佳期。 
点缀相宜。 
天气犹寒蝶未知。 
嫩黄染就蜂鬓巧， 
香压团枝。 
淡注仙衣。 
方士临门未起时。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>初破晓寒无限思， 
融融腊意全迷。 
春工从此被人知。 
不随蜂蝶， 
长伴玉蟾低。 
缥缈云间应好在， 
盈盈泪湿征衣。 
背人偷拗向东枝。 
清香满袖， 
犹记画堂西。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>乱魂无据， 
黯黯只寻来处路。 
灯尽花残， 
不觉长更又向阑。 
几回枕上， 
那件不曾留梦想。 
变尽星星， 
一滴秋霖是一茎。
                        </pre>
            </li>
            
            <li>
                <h3>
                    千秋岁
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>深帘静昼。 
绰约闺房秀。 
叩衣楚制飞文绣。 
凝脂肤理腻， 
削玉腰围瘦。 
闲舞袖。 
回身昵语凭肩久。 
眉压横波皱。 
歌断青青柳。 
钗遽擘， 
壶频叩。 
鬓凄清镜雪， 
泪涨芳樽酒。 
难再偶。 
沈沈梦峡雪归後。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>夜雨滴空阶。 
想见尊前赋咏才。 
更觉鸣蛙如鼓吹， 
安排。 
惆怅流光去不回。 
万事已成灰。 
只这些儿尚满怀。 
刚被北风吹晓角， 
相催。 
不许时间入梦来。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>我住长江头， 
君住长江尾。 
日日思君不见君， 
共饮长江水。 
此水几时休， 
此恨何时已。 
只愿君心似我心， 
定不负相思意。
                        </pre>
            </li>
            
            <li>
                <h3>
                    天门谣
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>天堑休论险。 
尽远目、与天俱占。 
山水敛。 
称霜晴披览。 
正风静云闲、平潋滟。 
想见高吟名不滥。 
频扣槛。 
杳杳落、沙鸥数点。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>相见两无言， 
愁恨又还千叠。 
别有恼人深处， 
在懵腾双睫。 
七弦虽妙不须弹， 
惟愿醉香颊。 
只恐近来情绪， 
似风前秋叶。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>回首芜城旧苑。 
还是翠深红浅。 
春意已无多， 
斜日满帘飞燕。 
不见。 
不见。 
门掩落花庭院。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>清溪咽。 
霜风洗出山头月。 
山头月。 
迎得云归， 
还送云别。 
不知今是何时节。 
凌歊望断音尘绝。 
音尘绝。 
帆来帆去， 
天际双阙。
                        </pre>
            </li>
            
            <li>
                <h3>
                    怨三三
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>清溪一派泻揉蓝。 
岸草毵毵。 
记得黄鹂语画檐。 
唤狂里、醉重三。 
春风不动垂帘。 
似三五、初圆素蟾。 
镇泪眼廉纤。 
何时歌舞， 
再和池南。
                        </pre>
            </li>
            
            <li>
                <h3>
                    早梅芳·喜迁莺
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>雪初销， 
斗觉寒将变。 
已报梅梢暖。 
日边霜外， 
迤逦枝条自柔软。 
嫩苞匀点缀， 
绿萼轻裁剪。 
隐深心， 
未许清香散。 
渐融和， 
开欲遍。 
密处疑无间。 
天然标韵， 
不与群花斗深浅。 
夕阳波似动， 
曲水风犹懒。 
最销魂， 
弄影无人见。
                        </pre>
            </li>
            
            <li>
                <h3>
                    春光好
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>霜压晓， 
月收阴。 
斗寒深。 
看尽烛花金鸭冷， 
卷残衾。 
卯酒从谁细酌， 
馀香无计重寻。 
空把夜来相见梦， 
写文琴。
                        </pre>
            </li>
            
            <li>
                <h3>
                    更漏子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>暑方烦， 
人似愠。 
怅望林泉幽峻。 
情会处， 
景偏长。 
心清闻妙香。 
宝幢低， 
金锁碎。 
竹影桐印窗外。 
新事旧， 
旧愁新。 
空嗟不见人。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>翰林豪放绝勾栏。 
风月敢雕残。 
一旦荆溪仙子， 
笔头唤聚时间。 
锦袍如在， 
云山顿改， 
宛似当年。 
应笑溧阳衰尉， 
鲇鱼依旧悬竿。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>晚来轻拂， 
游云尽卷， 
霁色寒相射。 
银潢半掩， 
秋毫欲数， 
分明不夜。 
玉琯传声， 
羽衣催舞， 
此欢难借。 
凛清辉， 
但觉圆光照影， 
冰壶莹、真无价。 
闻道水晶宫殿， 
蕙炉薰、珠帘高挂。 
琼枝半倚， 
瑶觞更劝， 
莺娇燕姹。 
目断魂飞， 
翠萦红绕， 
空吟小砑。 
想归来醉里， 
鸾篦凤朵， 
倩何人卸。
                        </pre>
            </li>
            
            <li>
                <h3>
                    江神子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>阑干掐遍等新红， 
酒频中， 
恨匆匆。 
投得花开， 
还报夜来风。 
惆怅春光留不住， 
又何似， 
莫相逢。 
月窗何处想归鸿， 
与谁同？ 
意千重。 
婉思柔情， 
一旦总成空。 
仿佛么弦犹在耳， 
应为我， 
首如蓬。
                        </pre>
            </li>
            
            <li>
                <h3>
                    江神子·江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>阑干掐遍等新红。 
酒频中。 
恨匆匆。 
投得花开， 
还报夜来风。 
惆怅春光留不住， 
又何似， 
莫相逢。 
月窗何处想归鸿。 
与谁同。 
意千重。 
婉思柔情， 
一旦总成空。 
仿佛么弦犹在耳， 
应为我， 
首如蓬。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李之仪</p>
                <pre>昨日霜风入绛帷， 
曲房深院绣帘垂。 
屏风几曲画生枝。 
酒韵渐浓欢渐密， 
罗衣初试漏初迟。 
已凉天气未寒时。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李之仪</p>
                <pre>霞卷与云舒。 
月淡星疏。 
摩徽转轸不曾虚。 
弹到当时留意处， 
谁是相如。 
魂断酒家垆。 
路隔云衢。 
舞鸾镜里早妆初。 
拟学画眉张内史， 
略借功夫。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>萧萧风叶。 
似与更声接。 
欲寄明珰非为怯。 
梦断兰舟桂楫。 
学书只写鸳鸯。 
却应无奈愁肠。 
安得一双飞去， 
春风芳草池塘。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>洗尽秋容天似莹。 
星稀月淡人初静。 
策杖萦纡寻远径。 
披昏暝。 
堤边犊母闲相并。 
遥想去舟魂欲凝。 
一番佳思从谁咏。 
憔悴归来如独醒。 
知何境。 
沈沈但觉烟村迥。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>一到江南， 
三逢此夜， 
举头羞见婵娟。 
黯然怀抱， 
特地遣谁宽。 
分外清光泼眼， 
迷滉漾、无计拘拦。 
天如洗， 
星河尽掩， 
全胜异时看。 
佳人， 
还忆否， 
年时此际， 
相见方难。 
谩红绫偷寄， 
孤被添寒。 
何事佳期再睹， 
翻怅望、重叠关山。 
归来呵， 
休教独自， 
肠断对团圆。
                        </pre>
            </li>
            
            <li>
                <h3>
                    玉蝴蝶
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>坐久灯花开尽， 
暗惊风叶， 
初报霜寒。 
冉冉年华催暮， 
颜色非丹。 
搅回肠、蛩吟似织， 
留恨意、月彩如摊。 
无欢。 
篆烟萦素， 
空转雕盘。 
何难。 
别来几日， 
信沈鱼鸟， 
情满关山。 
耳边依约， 
常记巧语绵蛮。 
聚愁窠、蜂房未密， 
倾泪眼、海水犹悭。 
奄更阑， 
渐移银汉， 
低泛帘颜。
                        </pre>
            </li>
            
            <li>
                <h3>
                    留春令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>梦断难寻， 
酒醒犹困， 
那堪春暮。 
香阁深沈， 
红窗翠暗， 
莫羡颠狂絮。 
绿满当时携手路， 
懒见同欢处。 
何时却得， 
低帏昵枕， 
尽诉情千缕。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>五云深处蓬山杳。 
寒轻雾重银蟾小。 
枕上挹馀香。 
春风归路长。 
雁来书不到。 
人静重门悄。 
一阵落花风。 
云山千万重。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>金柔火老， 
欲避几天地。 
谁借一檐风， 
锁幽香、愔愔清邃。 
瑶阶珠砌， 
如膜遇金篦， 
流水外， 
落花前， 
岂是人能致。 
擘麟泛玉， 
笑语皆真类。 
惆怅月边人， 
驾云轸， 
何方适意。 
么弦咽处， 
空感旧时声， 
兰易歇， 
恨偏长， 
魂断成何事。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>玉骨冰肌天所赋。 
似与神仙， 
来作烟霞侣。 
枕畔拈来亲手付。 
书窗终日常相顾。 
几度离披留不住。 
依旧清香， 
只欠能言语。 
再送神仙须爱护。 
他时却待亲来取。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>醉透香浓斗帐， 
灯深月浅回廊。 
当时背面两伥伥， 
何况临风怀想。 
舞柳经春只瘦， 
游丝到地能长。 
鸳鸯半调已无肠， 
忍把么弦再上。
                        </pre>
            </li>
            
            <li>
                <h3>
                    谢池春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>残寒销尽， 
疏雨过， 
清明后。 
花径敛余红， 
风沼萦新皱。 
乳燕穿庭户， 
飞絮沾襟袖。 
正佳时， 
仍晚昼， 
著人滋味， 
真个浓如酒。 
频移带眼， 
空只恁、厌厌瘦。 
不见又思量， 
见了还依旧。 
为问频相见， 
何似长相守。 
天不老， 
人未偶。 
且将此恨， 
分付庭前柳。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>绿遍东山， 
寒归西渡。 
分明认得春来处。 
风轻雨细更愁人， 
高唐何在空朝暮。 
离恨相寻， 
酒狂无素。 
柳条又折年时数。 
一番情味有谁知， 
断魂还送征帆去。
                        </pre>
            </li>
            
            <li>
                <h3>
                    采桑子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>相逢未几还相别， 
此恨难同。 
细雨蒙蒙， 
一片离愁醉眼中。 
明朝去路云霄外， 
欲见无从。 
满袂仙风， 
空托双凫作信鸿。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>朱唇玉羽下蓬莱。 
佳时近早梅。 
惜花情味久安排。 
枝头开未开。 
魂欲断， 
恨难裁。 
香心休见猜。 
果知何逊是仙才。 
何妨入梦来。
                        </pre>
            </li>
            
            <li>
                <h3>
                    雨中花令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>点缀叶间如绣。 
开傍小春时候。 
莫把幽兰容易比， 
都占尽、人间秀。 
信是眼前稀有。 
消得千锺美酒。 
只有些儿堪恨处， 
管不似、人长久。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>小篷又泛曾行路， 
这身世、如何去。 
去了还来知几度。 
多情山色， 
有情江水， 
笑我归无处。 
夕阳杳杳还催暮， 
练净空吟谢郎句。 
试祷波神应见许， 
帆开风转， 
事谐心遂， 
直到明年雨。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李之仪</p>
                <pre>风清月莹， 
天然标韵， 
自是闺房之秀。 
情多无那不能禁， 
常是为、而今时候。 
绿云低拢， 
红潮微上， 
画幕梅寒初透。 
一般偏更恼人深， 
时更把、眉儿轻皱。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李之仪</p>
                <pre>节是重阳却斗寒。 
可堪风雨累寻欢。 
虽辜早菊同高柳， 
聊楫残蕉共小栏。 
浮蚁嫩， 
炷烟盘。 
恨无莺唱舞催鸾。 
空惊绝韵天边落， 
不许韶颜梦里看。
                        </pre>
            </li>
            
    </ul>
</body>

</html>