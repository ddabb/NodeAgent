<!DOCTYPE html>
<html lang="zh-CN">

<head>
    <meta charset="UTF-8">
    <title>
        尹焕
    </title>
</head>

<body>
    <h1>
        尹焕
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    唐多令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 尹焕</p>
                <pre>苹末转清商。 
溪声供夕凉。 
缓传杯、催唤红妆。 
慢绾乌云新浴罢， 
裙拂地、水沈香。 
歌短旧情长。 
重来惊鬓霜。 
怅绿阴、青子成双。 
说著前欢佯不睬， 
扬莲子、打鸳鸯。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 尹焕</p>
                <pre>垂杨袅袅蘸清漪。 
明绿染春丝。 
市桥系马， 
旗亭沽酒， 
无限相思。 
云梳雨洗风前舞， 
一好百般宜。 
不知为甚， 
落花时节， 
都是颦眉。
                        </pre>
            </li>
            
            <li>
                <h3>
                    霓裳中序第一
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 尹焕</p>
                <pre>青颦粲素靥。 
海国仙人偏耐热。 
餐尽香风露屑。 
便万里凌空， 
肯凭莲叶。 
盈盈步月。 
悄似怜、轻去瑶阙。 
人何在， 
忆渠痴小， 
点点爱轻撅。 
愁绝。 
旧游轻别。 
忍重看、锁香金箧。 
凄凉清夜簟席。 
杳杳诗魂， 
真化风蝶。 
冷香清到骨。 
梦十里、梅花霁雪。 
归来也， 
恹恹心事， 
自共素娥说。
                        </pre>
            </li>
            
    </ul>
</body>

</html>