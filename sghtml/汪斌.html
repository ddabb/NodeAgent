<!DOCTYPE html>
<html lang="zh-CN">

<head>
    <meta charset="UTF-8">
    <title>
        汪斌
    </title>
</head>

<body>
    <h1>
        汪斌
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    江神子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 汪斌</p>
                <pre>停桡严濑画桥边。 
水涓涓。 
鹭翩翩。 
午热追凉， 
穿竹强留连。 
无奈日□□欲暝， 
吹短笛， 
＊新蝉。 
家山只在水家源。 
隔云天。 
恨萦牵。 
愿得甘霖， 
逐日＊归船。 
惟有紫阳溪山月， 
随着我， 
伴愁眠。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 汪斌</p>
                <pre>蝶懒莺慵芳草歇。 
绿暗红稀， 
柳絮飘晴雪。 
有意送春还惜别。 
杜鹃争奈催归切。 
绣阁无人帘半揭。 
暗忆边城， 
十载音书绝。 
惟有东风无异说。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 汪斌</p>
                <pre>踏雪桥边， 
访梅溪曲。 
春风初破梢头玉。 
村村茅屋晚炊烟， 
更寻村酒穿茅屋。 
兔月初眉， 
瑶峰眩目。 
＊＊振屐鸣空谷。 
夜深不谓故人来， 
声声
                        </pre>
            </li>
            
            <li>
                <h3>
                    酹江月
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 汪斌</p>
                <pre>登临遐眺， 
叹当年、一夜朔风狼藉。 
石塔镇南人共怒， 
怒气上轰霹雳。 
废苑荒凉， 
粉墙颓圮， 
万事空陈迹。 
阙庭何在， 
钟声敲断岑寂。 
闻道十里西湖， 
荷花香里， 
歌舞成悲戚。 
湖上有山山有恨， 
应恨旧京永隔。 
秦老和□， 
贾生罔上， 
后世见之方策。 
兴亡回首， 
暮烟衰草凝碧。
                        </pre>
            </li>
            
            <li>
                <h3>
                    长相思
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 汪斌</p>
                <pre>海蟾升。 
砌蛩鸣。 
别院俄闻裂帛声。 
凭轩与细听。 
竹风生。 
桂香清。 
问道小山来未曾。 
还应寻旧盟。
                        </pre>
            </li>
            
    </ul>
</body>

</html>