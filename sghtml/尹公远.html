<!DOCTYPE html>
<html lang="zh-CN">

<head>
    <meta charset="UTF-8">
    <title>
        尹公远
    </title>
</head>

<body>
    <h1>
        尹公远
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    尉迟杯
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 尹公远</p>
                <pre>冰弦语。 
在竹树、院落深深处。 
当年野草闲花， 
何许浮云飞絮。 
征鸿止止， 
纵汗漫、游人远回顾。 
迟琼楼、五色帘开， 
唤醒玄鹤飞舞。 
何事梦断湖山， 
尚九里松声， 
八月潮怒。 
三十年馀池台泪， 
应不为、花奴羯鼓。 
想天上、群仙老矣， 
甚比似、人间更愁苦。 
倩画阑、留住西风， 
莫教愁入云去。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 尹公远</p>
                <pre>江湖千里秋风客， 
翩然白云黄鹄。 
石鼎烟霏， 
篆书红湿， 
随处菊香泉绿。 
幅巾野服。 
尽扫叶开门， 
抱琴听瀑。 
何事蓬壶， 
归来独待海涛陆。 
卢鸿旧时隐处， 
想斜阳草树， 
水榭云屋。 
麈尾玄玄， 
笔花语语， 
剪尽雨窗残烛。 
黄庭误读。 
且东老留诗， 
采和歌曲。 
後日重寻， 
洞天三十六。
                        </pre>
            </li>
            
    </ul>
</body>

</html>