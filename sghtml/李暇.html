<!DOCTYPE html>
<html lang="zh-CN">

<head>
    <meta charset="UTF-8">
    <title>
        李暇
    </title>
</head>

<body>
    <h1>
        李暇
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    杂曲歌辞·东飞伯劳歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李暇</p>
                <pre>秦王龙剑燕后琴， 
珊瑚宝匣镂双心。 
谁家女儿抱香枕， 
开衾灭烛愿侍寝。 
琼窗半上金缕帱， 
轻罗隐面不障羞。 
青绮帏中坐相忆， 
红罗镜里见愁色。 
檐花照月莺对栖， 
空将可怜暗中啼。
                        </pre>
            </li>
            
            <li>
                <h3>
                    相和歌辞·怨诗三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李暇</p>
                <pre>罗敷初总髻， 
蕙芳正娇小。 
月落始归船， 
春眠恒著晓。 
何处期郎游， 
小苑花台间。 
相忆不可见， 
且复乘月还。 
别来花照路， 
别后露垂叶。 
歌舞须及时， 
如何坐悲妾。
                        </pre>
            </li>
            
            <li>
                <h3>
                    碧玉歌
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 李暇</p>
                <pre>碧玉上官妓， 
出入千花林。 
珠被玳瑁床， 
感郎情意深。
                        </pre>
            </li>
            
    </ul>
</body>

</html>