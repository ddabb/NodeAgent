<!DOCTYPE html>
<html lang="zh-CN">

<head>
    <meta charset="UTF-8">
    <title>
        韩琮
    </title>
</head>

<body>
    <h1>
        韩琮
    </h1>
    <p><strong>朝代:</strong>
        唐代
    </p>
    <p><strong>生平:</strong>
        韩琮，于宣宗时出为湖南观察使，大中十二年（858）被都将石载顺等驱逐，此后失官，无闻。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    二月二日游洛源
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 韩琮</p>
                <pre>旧苑新晴草似苔， 
人还香在踏青回。 
今朝此地成惆怅， 
已后逢春更莫来。
                        </pre>
            </li>
            
            <li>
                <h3>
                    云
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>深惹离情霭落晖， 
如车如盖早依依。 
山头触石应常在， 
天际从龙自不归。 
莫向隙窗笼夜月， 
好来仙洞湿行衣。 
春风淡荡无心后， 
见说襄王梦亦稀。
                        </pre>
            </li>
            
            <li>
                <h3>
                    京西即事
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>秋草河兰起阵云， 
凉州唯向管弦闻。 
豺狼毳幕三千帐， 
貔虎金戈十万军。 
候骑北来惊有说， 
戍楼西望悔为文。 
昭阳亦待平安火， 
谁握旌旗不见勋。
                        </pre>
            </li>
            
            <li>
                <h3>
                    公子行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 韩琮</p>
                <pre>紫袖长衫色， 
银蝉半臂花。 
带装盘水玉， 
鞍绣坐云霞。 
别殿承恩泽， 
飞龙赐渥洼。 
控罗青褭辔， 
镂象碧熏葩。 
意气倾歌舞， 
阑珊走钿车。 
袖障云缥缈， 
钗转凤欹斜。 
珠卷迎归箔， 
雕笼晃醉纱。 
唯无难夜日， 
不得似仙家。
                        </pre>
            </li>
            
            <li>
                <h3>
                    兴平县野中得落星石移置县斋
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 韩琮</p>
                <pre>的的堕芊苍， 
茫茫不记年。 
几逢疑虎将， 
应逐犯牛仙。 
择地依兰畹， 
题诗间锦钱。 
何时成五色， 
却上女娲天。
                        </pre>
            </li>
            
            <li>
                <h3>
                    咏马
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>曾经伯乐识长鸣， 
不似龙行不敢行。 
金埒未登嘶若是， 
盐车犹驾瘦何惊。 
难逢王济知音癖， 
欲就燕昭买骏名。 
早晚飞黄引同皂， 
碧云天上作鸾鸣。
                        </pre>
            </li>
            
            <li>
                <h3>
                    春愁
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>金乌长飞玉兔走， 
青鬓长青古无有。 
秦娥十六语如弦， 
未解贪花惜杨柳。 
吴鱼岭雁无消息， 
水誓兰情别来久。 
劝君年少莫游春， 
暖风迟日浓于酒。
                        </pre>
            </li>
            
            <li>
                <h3>
                    晚春江晴寄友人
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 韩琮</p>
                <pre>晚日低霞绮， 
晴山远画眉。 
春青河畔草， 
不是望乡时。
                        </pre>
            </li>
            
            <li>
                <h3>
                    暮春送别
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 韩琮</p>
                <pre>绿暗红稀出凤城， 
暮云楼阁古今情。 
行人莫听官前水， 
流尽年光是此声。
                        </pre>
            </li>
            
            <li>
                <h3>
                    杂曲歌辞·杨柳枝
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 韩琮</p>
                <pre>梁苑隋堤事已空， 
万条犹舞旧春风。 
那堪更想千年后， 
谁见杨花入汉宫。
                        </pre>
            </li>
            
            <li>
                <h3>
                    杨柳枝词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 韩琮</p>
                <pre>枝斗纤腰叶斗眉， 
春来无处不如丝。 
霸陵原上多离别， 
少有长条拂地垂。
                        </pre>
            </li>
            
            <li>
                <h3>
                    柳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 韩琮</p>
                <pre>折柳歌中得翠条， 
远移金殿种青霄。 
上阳宫女含声送， 
不忿先归舞细腰。
                        </pre>
            </li>
            
            <li>
                <h3>
                    牡丹
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 韩琮</p>
                <pre>残花何处藏， 
尽在牡丹房。 
嫩蕊包金粉， 
重葩结绣囊。 
云凝巫峡梦， 
帘闭景阳妆。 
应恨年华促， 
迟迟待日长。
                        </pre>
            </li>
            
            <li>
                <h3>
                    秋晚信州推院亲友或责无书，即事寄答
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 韩琮</p>
                <pre>官信安仁拙， 
书非叔夜慵。 
谬驰骢马传， 
难附鲤鱼封。 
万里劳何补， 
千年运忝逢。 
不量横草力， 
虚慕入云踪。 
洁水空澄鉴， 
持铅亦砺锋。 
月寒深夜桂， 
霜凛近秋松。 
宪摘无逃魏， 
冤申得梦冯。 
问狸将挟虎， 
歼虿敢虞蜂。 
商吹移砧调， 
春华改镜容。 
归期方畹积， 
愁思暮山重。 
仙鼠犹惊燕， 
莎鸡欲变蛩。 
唯应碧湘浦， 
云落及芙蓉。
                        </pre>
            </li>
            
            <li>
                <h3>
                    雨
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>阴云拂地散丝轻， 
长得为霖济物名。 
夜浦涨归天堑阔， 
春风洒入御沟平。 
轩车几处归频湿， 
罗绮何人去欲生。 
不及流他荷叶上， 
似珠无数转分明。
                        </pre>
            </li>
            
            <li>
                <h3>
                    霞
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>应是行云未拟归， 
变成春态媚晴晖。 
深如绮色斜分阁， 
碎似花光散满衣。 
天际欲销重惨淡， 
镜中闲照正依稀。 
晓来何处低临水， 
无限鸳鸯妒不飞。
                        </pre>
            </li>
            
            <li>
                <h3>
                    露
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>长随圣泽堕尧天， 
濯遍幽兰叶叶鲜。 
才喜轻尘销陌上， 
已愁新月到阶前。 
文腾要地成非久， 
珠缀秋荷偶得圆。 
几处花枝抱离恨， 
晓风残月正潸然。
                        </pre>
            </li>
            
            <li>
                <h3>
                    颍亭
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>颍上新亭瞰一川， 
几重旧址敞幽关。 
寒声北下当轩水， 
翠影西来扑槛山。 
远目静随孤鹤去， 
高情常共白云闲。 
知君久负巢由志， 
早晚相忘寂寞间。
                        </pre>
            </li>
            
            <li>
                <h3>
                    题商山店
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>商山驿路几经过， 
未到仙娥见谢娥。 
红锦机头抛皓腕， 
绿云鬟下送横波。 
佯嗔阿母留宾客， 
暗为王孙换绮罗。 
碧涧门前一条水， 
岂知平地有天河。
                        </pre>
            </li>
            
            <li>
                <h3>
                    题圭峰下长孙家林亭
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>赵国林亭二百年， 
绿苔如毯葛如烟。 
闲期竹色摇霜看， 
醉惜松声枕月眠。 
出树圭峰寒压坐， 
入篱沙濑碧流天。 
明知富贵非身物， 
莫为金章堕地仙。
                        </pre>
            </li>
            
            <li>
                <h3>
                    风
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩琮</p>
                <pre>竞持飘忽意何穷， 
为盛为衰半不同。 
偃草喜逢新雨后， 
鸣条愁听晓霜中。 
凉飞玉管来秦甸， 
暗袅花枝入楚宫。 
莫见东风便无定， 
满帆还有济川功。
                        </pre>
            </li>
            
            <li>
                <h3>
                    骆谷晚望
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 韩琮</p>
                <pre>秦川如画渭如丝， 
去国还家一望时。 
公子王孙莫来好， 
岭花多是断肠枝。
                        </pre>
            </li>
            
    </ul>
</body>

</html>