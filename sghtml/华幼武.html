<!DOCTYPE html>
<html lang="zh-CN">

<head>
    <meta charset="UTF-8">
    <title>
        华幼武
    </title>
</head>

<body>
    <h1>
        华幼武
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 华幼武</p>
                <pre>晓莺声里。 
睡思酣犹美。 
旖旎红娘冰雪体。 
洛女巫娥浮靡。 
紫骝踏月嘶风。 
华裾织翠青葱。 
归去一场春梦， 
空吟旧绿新红。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 华幼武</p>
                <pre>万井笙歌， 
满城灯火， 
元宵预庆丰年。 
欢声鼎沸， 
人气结春烟。 
天外冰轮缓转， 
画楼上、玉漏迟传。 
鳌山耸， 
香车宝马， 
腾踏九重天。 
华堂深几许， 
朱帘半揭， 
翠幕垂边。 
似蓬莱宫阙， 
洞府真仙。 
醉倒歌＊舞褥， 
风流处、玉笋金莲。 
争知道， 
十年兵＊， 
把酒酹风前。
                        </pre>
            </li>
            
            <li>
                <h3>
                    百字令
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 华幼武</p>
                <pre>人生七十， 
都道是、自古世间稀有。 
今日华堂， 
阿弥初度， 
更绵绵增寿。 
花柳呈妍香云霭， 
正好暮春时候。 
江山如画， 
百年风景依旧。 
最喜兰玉森森， 
彩衣齐拜， 
舞埙＊迭奏。 
罗绮香中蟠桃熟， 
争献瑶池王母。 
愧忝姻联倚庄椿， 
琼树岁寒长久。 
歌词一阕， 
敬称千岁春酒。
                        </pre>
            </li>
            
    </ul>
</body>

</html>