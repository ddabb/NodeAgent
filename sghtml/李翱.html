<!DOCTYPE html>
<html lang="zh-CN">

<head>
    <meta charset="UTF-8">
    <title>
        李翱
    </title>
</head>

<body>
    <h1>
        李翱
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李翱，字习之。中贞元进士第，调校书郎。元和初，为国子博士、史馆修撰。迁考功员外郎，除朗、庐二州刺史，入为谏议大夫。知制诰，改中书舍人。会昌中，终山南东道节度使。诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉酬刘言史宴光风亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李翱</p>
                <pre>闰馀春早景沉沉， 
禊饮风亭恣赏心。 
红袖青娥留永夕， 
汉阴宁肯羡山阴。
                        </pre>
            </li>
            
            <li>
                <h3>
                    广庆寺
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李翱</p>
                <pre>传者不足信， 
见景胜如闻。 
一水远赴海， 
两山高入云。 
鱼龙晴自戏， 
猿狖晚成群。 
醉酒斜阳下， 
离心草自薰。
                        </pre>
            </li>
            
            <li>
                <h3>
                    戏赠诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李翱</p>
                <pre>县君好砖渠， 
绕水恣行游。 
鄙性乐疏野， 
凿地便成沟。 
两岸值芳草， 
中央漾清流。 
所尚既不同， 
砖凿可自修。 
从他后人见， 
境趣谁为幽。
                        </pre>
            </li>
            
            <li>
                <h3>
                    断僧通状
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李翱</p>
                <pre>上岁童子， 
二十受戒。 
君王不朝， 
父母不拜。 
口称贫道， 
有钱放债。 
量决十下， 
牒出东界。
                        </pre>
            </li>
            
            <li>
                <h3>
                    赠毛仙翁
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李翱</p>
                <pre>紫霄仙客下三山， 
因救生灵到世间。 
龟鹤计年承甲子， 
冰霜为质驻童颜。 
韬藏休咎传真箓， 
变化荣枯试小还。
                        </pre>
            </li>
            
            <li>
                <h3>
                    赠药山高僧惟俨二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李翱</p>
                <pre>练得身形似鹤形， 
千株松下两函经。 
我来问道无馀说， 
云在青霄水在瓶。 
选得幽居惬野情， 
终年无送亦无迎。 
有时直上孤峰顶， 
月下披云啸一声。
                        </pre>
            </li>
            
    </ul>
</body>

</html>