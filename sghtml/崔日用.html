<!DOCTYPE html>
<html lang="zh-CN">

<head>
    <meta charset="UTF-8">
    <title>
        崔日用
    </title>
</head>

<body>
    <h1>
        崔日用
    </h1>
    <p><strong>朝代:</strong>
        唐代
    </p>
    <p><strong>生平:</strong>
        崔日用，滑州灵昌人。举进士。大足元年，为宗楚客称荐，擢新丰尉。神龙中，附楚客、三思，骤迁兵部侍郎，兼修文馆学士。复预讨韦庶人谋，授黄门侍郎，参知机务。开元中，拜吏部尚书，终并州大都督长史。诗九首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    乞金鱼词
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔日用</p>
                <pre>台中鼠子直须谙， 
信足跳梁上壁龛。 
倚翻灯脂污张五， 
还来啮带报韩三。 
莫浪语， 
直王相。 
大家必若赐金龟， 
卖却猫儿相报赏。
                        </pre>
            </li>
            
            <li>
                <h3>
                    又赐宴自歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔日用</p>
                <pre>东馆总是鹓鸾， 
南台自多杞梓。 
日用读书万卷， 
何忍不蒙学士。 
墨制帘下出来， 
微臣眼看喜死。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 崔日用</p>
                <pre>彼名流兮左氏癖， 
意玄远兮冠今夕。 
（《赠武平一》）
                        </pre>
            </li>
            
            <li>
                <h3>
                    夜宴安乐公主宅
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 崔日用</p>
                <pre>银烛金屏坐碧堂， 
只言河汉动神光。 
主家盛时欢不极， 
才子能歌夜未央。
                        </pre>
            </li>
            
            <li>
                <h3>
                    奉和九月九日登慈恩寺浮图应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔日用</p>
                <pre>紫宸欢每洽， 
绀殿法初隆。 
菊泛延龄酒， 
兰吹解愠风。 
咸英调正乐， 
香梵遍秋空。 
临幸浮天瑞， 
重阳日再中。
                        </pre>
            </li>
            
            <li>
                <h3>
                    奉和人日重宴大明宫恩赐彩缕人……
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 崔日用</p>
                <pre>新年宴乐坐东朝， 
钟鼓铿锽大乐调。 
金屋瑶筐开宝胜， 
花笺彩笔颂春椒。 
曲池苔色冰前液， 
上苑梅香雪里矫。 
宸极此时飞圣藻， 
微臣窃抃预闻韶。
                        </pre>
            </li>
            
            <li>
                <h3>
                    奉和圣制春日幸望春宫应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 崔日用</p>
                <pre>东郊风物正熏馨， 
素浐凫鹥戏绿汀。 
凤阁斜通平乐观， 
龙旂直逼望春亭。 
光风摇动兰英紫， 
淑气依迟柳色青。 
渭浦明晨修禊事， 
群公倾贺水心铭。
                        </pre>
            </li>
            
            <li>
                <h3>
                    奉和圣制送张说巡边
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔日用</p>
                <pre>轩相推风后， 
周官重夏卿。 
庙谋能允迪， 
韬略又纵横。 
吉日四黄马， 
宣王六月兵。 
拟清鸡臣塞， 
先指朔方城。 
列将怀威抚， 
匈奴畏盛名。 
去当推毂送， 
来伫出郊迎。 
绝漠蓬将断， 
华筵槿正荣。 
壮心看舞剑， 
别绪应悬旌。 
睿锡承优旨， 
乾文复龙行。 
暂劳期永逸， 
赫矣振天声。
                        </pre>
            </li>
            
            <li>
                <h3>
                    奉和立春游苑迎春应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 崔日用</p>
                <pre>乘时迎气正璇衡， 
灞浐烟氛向晚清。 
剪绮裁红妙春色， 
宫梅殿柳识天情。 
瑶筐彩燕先呈端， 
金缕晨鸡未学鸣。 
圣泽阳和宜宴乐， 
年年捧日向东城。
                        </pre>
            </li>
            
            <li>
                <h3>
                    奉和送金城公主适西蕃
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔日用</p>
                <pre>圣后经纶远， 
谋臣计画多。 
受降追汉策， 
筑馆计戎和。 
俗化乌孙垒， 
春生积石河。 
六龙今出饯， 
双鹤愿为歌。
                        </pre>
            </li>
            
            <li>
                <h3>
                    郊庙歌辞·享龙池乐章·第六章
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 崔日用</p>
                <pre>龙兴白水汉兴符， 
圣主时乘运斗枢。 
岸上丰茸五花树， 
波中的皪千金珠。 
操环昔闻迎夏启， 
发匣先来瑞有虞。 
风色云光随隐见， 
赤云神化象江湖。
                        </pre>
            </li>
            
            <li>
                <h3>
                    钱唐永昌
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 崔日用</p>
                <pre>洛阳桴鼓今不鸣， 
朝野咸推重太平。 
冬至冰霜俱怨别， 
春来花鸟若为情。
                        </pre>
            </li>
            
    </ul>
</body>

</html>