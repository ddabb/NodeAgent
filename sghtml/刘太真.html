<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘太真
    </title>
</head>

<body>
    <h1>
        刘太真
    </h1>
    <p><strong>朝代:</strong>
        唐代
    </p>
    <p><strong>生平:</strong>
        劉太真，宣州人，師蕭穎士。天寶末，舉進士，大曆中，拜起居郎，歷臺閣，自中書舍人轉工部、邢部二侍郎，坐事貶信州刺史。貞元四年重九，賜宴曲江亭，帝製詩序，賜羣僚各一本，命簡文詞之士應制，同用清字，明日於延英門進之。於是朝臣畢和，上自考定，以太真、李紓等爲上等。集三十卷，今存詩三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    宣州东峰亭各赋一物得古壁苔
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘太真</p>
                <pre>苒苒温寒泉， 
绵绵古危壁。 
光含孤翠动， 
色与暮云寂。 
深浅松月间， 
幽人自登历。
                        </pre>
            </li>
            
            <li>
                <h3>
                    贡院寄前主司萧尚书听
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 刘太真</p>
                <pre>独坐贡闱里， 
愁心芳草生。 
山公昨夜事， 
应见此时情。
                        </pre>
            </li>
            
            <li>
                <h3>
                    顾十二况左迁过韦苏州，房杭州，韦……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘太真</p>
                <pre>宠至乃不惊， 
罪及非无由。 
奔迸历畏途， 
缅邈赴偏陬。 
牧此凋弊甿， 
属当赋敛秋。 
夙兴谅无补， 
旬暇焉敢休。 
前日怀友生， 
独登城上楼。 
迢迢西北望， 
远思不可收。 
今日车骑来， 
旷然销人忧。 
晨迎东斋饭， 
晚度南溪游。 
以我碧流水， 
泊君青翰舟。 
莫将迁客程， 
不为胜境留。 
飞札谢三守， 
斯篇希见酬。
                        </pre>
            </li>
            
    </ul>
</body>

</html>