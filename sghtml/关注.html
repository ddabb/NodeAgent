<!DOCTYPE html>
<html lang="zh-CN">

<head>
    <meta charset="UTF-8">
    <title>
        关注
    </title>
</head>

<body>
    <h1>
        关注
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    剔银灯
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 关注</p>
                <pre>小院烟凉雨细。 
正好恹恹春睡。 
蓦被金枝， 
连推绣枕， 
报道皇都书至。 
良人得意。 
集英殿、首攀仙桂。 
斗帐重襟惊起。 
斜倚屏山偷喜。 
宝髻慵梳， 
香笺折破， 
果见中、高高名第。 
秦楼十二。 
知他向、谁家沈醉。
                        </pre>
            </li>
            
            <li>
                <h3>
                    桂华明·四犯令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 关注</p>
                <pre>缥缈神京开洞府。 
遇广寒宫女。 
问我双鬟梁溪舞。 
还记得、当时否。 
碧玉词章教仙侣。 
为按歌宫羽。 
皓月满窗人何处。 
声永断、瑶台路。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 关注</p>
                <pre>凤舞龙蟠处， 
玉室与金堂。 
平生想望真境， 
依约在何方。 
谁信许君丹灶， 
便与吴君遗剑， 
只在洞天傍。 
若要安心地， 
便是远名场。 
几年来， 
开林麓， 
建山房。 
安眠饱馆清坐， 
无事可思量。 
洗尽人间忧患， 
看尽仙家风月， 
和气满清扬。 
一笑尘埃外， 
云水远相忘。
                        </pre>
            </li>
            
    </ul>
</body>

</html>