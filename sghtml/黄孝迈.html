<!DOCTYPE html>
<html lang="zh-CN">

<head>
    <meta charset="UTF-8">
    <title>
        黄孝迈
    </title>
</head>

<body>
    <h1>
        黄孝迈
    </h1>
    <p><strong>朝代:</strong>
        宋代
    </p>
    <p><strong>生平:</strong>
        黄孝迈（?—?） 字德夫，号雪舟。有词集《雪舟长短句》一卷，刘克庄暮年曾为作序，极赏其赋梨花、水仙及暮春等作，以为“叔原（晏几道）、方回（贺铸）不能加其绵密”。《雪舟长短句》巳佚，《全宋词》辑得四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄孝迈</p>
                <pre>闲情小院沈吟， 
草深柳密帘空翠。 
风檐夜响， 
残灯慵剔， 
寒轻怯睡。 
店舍无烟， 
关山有月， 
梨花满地。 
二十年好梦， 
不曾圆合， 
而今老、都休矣。 
谁共题诗秉烛， 
两厌厌、天涯别袂。 
柔肠一寸， 
七分是恨， 
三分是泪。 
芳信不来， 
玉箫尘染， 
粉衣香退。 
待问春， 
怎把千红换得， 
一池绿水。
                        </pre>
            </li>
            
            <li>
                <h3>
                    湘春夜月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄孝迈</p>
                <pre>近清明。 
翠禽枝上消魂。 
可惜一片清歌， 
都付与黄昏。 
欲共柳花低诉， 
怕柳花轻薄， 
不解伤春。 
念楚乡旅宿， 
柔情别绪， 
谁与温存。 
空樽夜泣， 
青山不语， 
残月当门。 
翠玉楼前， 
惟是有、一波湘水， 
摇荡湘云。 
天长梦短， 
问甚时、重见桃根。 
这次第， 
算人间没个并刀， 
翦断心上愁痕。
                        </pre>
            </li>
            
    </ul>
</body>

</html>