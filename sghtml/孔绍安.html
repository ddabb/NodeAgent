<!DOCTYPE html>
<html lang="zh-CN">

<head>
    <meta charset="UTF-8">
    <title>
        孔绍安
    </title>
</head>

<body>
    <h1>
        孔绍安
    </h1>
    <p><strong>朝代:</strong>
        唐代
    </p>
    <p><strong>生平:</strong>
        越州山阴人。陈尚书奂之子。少诵古文集数十万言，外兄虞世南叹异之。与词人孙万寿笃忘年好，时人称为孙孔。隋末，为监察御史。归唐，拜内史舍人。恩礼甚厚，尝诏撰梁史，未成而卒。有文集五十卷，今存诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    伤顾学士
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 孔绍安</p>
                <pre>迢递双崤道， 
超忽三川湄。 
此中俱失路， 
思君不可思。 
游人行变橘， 
逝者遽焚芝。 
忆昔江湖上， 
同咏子衿诗。 
何言陵谷徙， 
翻惊邻笛悲。 
陈根非席卉， 
繐帐异书帷。 
与善成空说， 
歼良信在兹。 
今日严夫子， 
哀命不哀时。
                        </pre>
            </li>
            
            <li>
                <h3>
                    侍宴咏石榴
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 孔绍安</p>
                <pre>可惜庭中树， 
移根逐汉臣。 
只为来时晚， 
花开不及春。
                        </pre>
            </li>
            
            <li>
                <h3>
                    别徐永元秀才
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 孔绍安</p>
                <pre>金汤既失险， 
玉石乃同焚。 
坠叶还相覆， 
落羽更为群。 
岂谓三秋节， 
重伤千里分。 
促离弦更转， 
幽咽水难闻。 
欲训相思处， 
山川间白云。
                        </pre>
            </li>
            
            <li>
                <h3>
                    咏夭桃
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 孔绍安</p>
                <pre>结叶还临影， 
飞香欲遍空。 
不意馀花落， 
翻沉露井中。
                        </pre>
            </li>
            
            <li>
                <h3>
                    结客少年场行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 孔绍安</p>
                <pre>结客佩吴钩， 
横行度陇头。 
雁在弓前落， 
云从阵后浮。 
吴师惊燧象， 
燕将警奔牛。 
转蓬飞不息， 
冰河结未流。 
若使三边定， 
当封万户侯。
                        </pre>
            </li>
            
            <li>
                <h3>
                    落叶
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 孔绍安</p>
                <pre>早秋惊落叶， 
飘零似客心。 
翻飞未肯下， 
犹言惜故林。
                        </pre>
            </li>
            
            <li>
                <h3>
                    赠蔡君
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 孔绍安</p>
                <pre>畴昔同幽谷， 
伊尔迁乔木。 
赫奕盛青紫， 
讨论穷简牍。
                        </pre>
            </li>
            
    </ul>
</body>

</html>