<!DOCTYPE html>
<html lang="zh-CN">

<head>
    <meta charset="UTF-8">
    <title>
        于邺
    </title>
</head>

<body>
    <h1>
        于邺
    </h1>
    <p><strong>朝代:</strong>
        唐代
    </p>
    <p><strong>生平:</strong>
        唐末进士。诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    下第不胜其忿题路左佛庙
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 于邺</p>
                <pre>雀儿未逐飏风高， 
下视鹰  意气豪。 
自谓能生千里足， 
黄昏依旧委蓬蒿。
                        </pre>
            </li>
            
            <li>
                <h3>
                    与僧话一作语旧
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>草堂前有山， 
一见一相宽。 
处世贵僧静， 
青松因岁寒。 
他山逢旧侣， 
尽日话长安。 
所以闲行迹， 
千回绕药栏。
                        </pre>
            </li>
            
            <li>
                <h3>
                    书怀
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>长安多路岐， 
西去欲何依。 
浮世只如此， 
旧山长忆归。 
自离京国久， 
应已故人稀。 
好与孤云住， 
孤云无是非。
                        </pre>
            </li>
            
            <li>
                <h3>
                    书情
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>负郭有田在， 
年年长废耕。 
欲磨秋镜净， 
恐见白头生。 
未作一旬别， 
已过千里程。 
不知书与剑， 
十载两无成。
                        </pre>
            </li>
            
            <li>
                <h3>
                    匣中琴
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>世人无正心， 
虫网匣中琴。 
何以经时废， 
非为娱耳音。 
独令高韵在， 
谁感隙尘深。 
应是南风曲， 
声声不合今。
                        </pre>
            </li>
            
            <li>
                <h3>
                    友人亭松
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>俯仰不能去， 
如逢旧友同。 
曾因春雪散， 
见在华山中。 
何处有明月， 
访君听远风。 
相将归未得， 
各占石岩东。
                        </pre>
            </li>
            
            <li>
                <h3>
                    天南怀
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>独行千里尘， 
轧轧转征轮。 
一别已多日， 
总看成老人。 
洞庭雪不下， 
故国草应春。 
三月烟波暖， 
南风生绿蘋。
                        </pre>
            </li>
            
            <li>
                <h3>
                    客中月
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>离家凡几宵， 
一望一寥寥。 
新魄又将满， 
故乡应渐遥。 
独临彭蠡水， 
远忆洛阳桥。 
更有乘舟客， 
凄然亦驻桡。
                        </pre>
            </li>
            
            <li>
                <h3>
                    客中览镜
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>何当开此镜， 
即见发如丝。 
白日急于水， 
少年能几时。 
每逢芳草处， 
长返故园迟。 
所以多为客， 
蹉跎欲怨谁。
                        </pre>
            </li>
            
            <li>
                <h3>
                    宿江口
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>南渡人来绝， 
喧喧雁满沙。 
自生江上月， 
长有客思家。 
半夜下霜岸， 
北风吹荻花。 
自惊归梦断， 
不得到天涯。
                        </pre>
            </li>
            
            <li>
                <h3>
                    寻山
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>到此绝车轮， 
萋萋草树春。 
青山如有利， 
白石亦成尘。 
水阔应无路， 
松深不见人。 
如知巢与许， 
千载迹犹新。
                        </pre>
            </li>
            
            <li>
                <h3>
                    岁幕还家
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>东西流不驻， 
白日与车轮。 
残雪半成水， 
微风应欲春。 
几经他国岁， 
已减故乡人。 
回首长安道， 
十年空苦辛。
                        </pre>
            </li>
            
            <li>
                <h3>
                    感怀
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>东风吹草色， 
空使客蹉跎。 
不设太平险， 
更应游子多。 
几伤行处泪， 
一曲醉中歌。 
尽向青门外， 
东随渭水波。
                        </pre>
            </li>
            
            <li>
                <h3>
                    斜谷道
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>乱峰连叠嶂， 
千里绿峨峨。 
蜀国路如此， 
游人车亦过。 
远烟当驿敛， 
骤雨逐风多。 
独忆紫芝叟， 
临风歌旧歌。
                        </pre>
            </li>
            
            <li>
                <h3>
                    春过函谷关
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>几度作游客， 
客行长苦辛。 
愁看函谷路， 
老尽布衣人。 
岁远关犹固， 
时移草亦春。 
何当名利息， 
遣此绝征轮。
                        </pre>
            </li>
            
            <li>
                <h3>
                    洛中有怀
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 于邺</p>
                <pre>潺潺伊洛河， 
寂寞少恩波。 
銮驾久不幸， 
洛阳春草多。
                        </pre>
            </li>
            
            <li>
                <h3>
                    涂中作
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>西南千里程， 
处处有车声。 
若使地无利， 
始应人不营。 
天涯犹马到， 
石迹尚尘生。 
如此未曾息， 
蜀山终冀平。
                        </pre>
            </li>
            
            <li>
                <h3>
                    游中梁山
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>僻地好泉石， 
何人曾陆沈。 
不知青嶂外， 
更有白云深。 
因此见乔木， 
几回思旧林。 
殷勤猿与鸟， 
唯我独何心。
                        </pre>
            </li>
            
            <li>
                <h3>
                    王将军宅夜听歌
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>朱槛满明月， 
美人歌落梅。 
忽惊尘起处， 
疑有凤飞来。 
一曲听初彻， 
几年愁暂开。 
东南正云雨， 
不得见阳台。
                        </pre>
            </li>
            
            <li>
                <h3>
                    白樱树
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 于邺</p>
                <pre>记得花开雪满枝， 
和蜂和蝶带花移。 
如今花落游蜂去， 
空作主人惆怅诗。
                        </pre>
            </li>
            
            <li>
                <h3>
                    白樱桃
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 于邺</p>
                <pre>王母阶前种几株， 
水晶帘内看如无。 
只应汉武金盘上， 
泻得珊珊白露珠。
                        </pre>
            </li>
            
            <li>
                <h3>
                    秋夕闻雁
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>星汉欲沈尽， 
谁家砧未休。 
忽闻凉雁至， 
如报杜陵秋。 
千树又黄叶， 
几人新白头。 
洞庭今夜客， 
一半却登舟。
                        </pre>
            </li>
            
            <li>
                <h3>
                    秋夜达萧关
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>扰扰浮梁路， 
人忙月自闲。 
去年为塞客， 
今夜宿萧关。 
辞国几经岁， 
望乡空见山。 
不知江叶下， 
又作布衣还。
                        </pre>
            </li>
            
            <li>
                <h3>
                    褒中即事
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>风吹残雨歇， 
云去有烟霞。 
南浦足游女， 
绿蘋应发花。 
远钟当半夜， 
明月入千家。 
不作故乡梦， 
始知京洛赊。
                        </pre>
            </li>
            
            <li>
                <h3>
                    赠王道士
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>日日市朝路， 
何时无苦辛。 
不随丹灶客， 
终作白头人。 
浮世度千载， 
桃源方一春。 
归来华表上， 
应笑北邙尘。
                        </pre>
            </li>
            
            <li>
                <h3>
                    路傍草
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>春至始青青， 
香车碾已平。 
不知山下处， 
来向路傍生。 
每岁有人在， 
何时无马行。 
应随尘与土， 
吹满洛阳城。
                        </pre>
            </li>
            
            <li>
                <h3>
                    过洛阳城
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>古来利与名， 
俱在洛阳城。 
九陌鼓初起， 
万车轮已行。 
周秦时几变， 
伊洛水犹清。 
二月中桥路， 
鸟啼春草生。
                        </pre>
            </li>
            
            <li>
                <h3>
                    过百牢关贻舟中者
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>蜀国少平地， 
方思京洛间。 
远为千里客， 
来度百牢关。 
帆影清江水， 
铃声碧草山。 
不因名与利， 
尔我各应闲。
                        </pre>
            </li>
            
            <li>
                <h3>
                    还家
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>为客忆归舍， 
归来还寂寥。 
壮时看欲过， 
白首固非遥。 
独酌几回醉， 
此愁终不销。 
犹残鸡与犬， 
驱去住山椒。
                        </pre>
            </li>
            
            <li>
                <h3>
                    送魏山韦处士一作送田处士西游
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 于邺</p>
                <pre>阴阴亭际间， 
相顾惨离颜。 
一片云飞去， 
嵯峨空魏山。
                        </pre>
            </li>
            
            <li>
                <h3>
                    长信
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 于邺</p>
                <pre>莫问古宫名， 
古宫空有城。 
惟应东去水， 
不改旧时声。
                        </pre>
            </li>
            
            <li>
                <h3>
                    长安逢隐者
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>征车千里至， 
碾遍六街尘。 
向此有营地， 
忽逢无事人。 
昔时颜未改， 
浮世路多新。 
且脱衣沽酒， 
终南山欲春。
                        </pre>
            </li>
            
            <li>
                <h3>
                    题华山麻处士所居
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于邺</p>
                <pre>贵贱各扰扰， 
皆逢朝市间。 
到此马无迹， 
始知君独闲。 
冰破听敷水， 
雪晴看华山。 
西风寂寥地， 
唯我坐忘还。
                        </pre>
            </li>
            
            <li>
                <h3>
                    高楼
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 于邺</p>
                <pre>远天明月出， 
照此谁家楼。 
上有罗衣裳， 
凉风吹不休。
                        </pre>
            </li>
            
    </ul>
</body>

</html>