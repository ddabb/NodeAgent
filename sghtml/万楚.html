<!DOCTYPE html>
<html lang="zh-CN">

<head>
    <meta charset="UTF-8">
    <title>
        万楚
    </title>
</head>

<body>
    <h1>
        万楚
    </h1>
    <p><strong>朝代:</strong>
        唐代
    </p>
    <p><strong>生平:</strong>
        万楚，登开元进士第。诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    五日观妓
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 万楚</p>
                <pre>西施谩道浣春纱， 
碧玉今时斗丽华。 
眉黛夺将萱草色， 
红裙妒杀石榴花。 
新歌一曲令人艳， 
醉舞双眸敛鬓斜。 
谁道五丝能续命， 
却令今日死君家。
                        </pre>
            </li>
            
            <li>
                <h3>
                    咏帘
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 万楚</p>
                <pre>玳瑁昔称华， 
玲珑薄绛纱。 
钩衔门势曲， 
节乱水纹斜。 
日弄长飞鸟， 
风摇不卷花。 
自当分内外， 
非是为骄奢。
                        </pre>
            </li>
            
            <li>
                <h3>
                    小山歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 万楚</p>
                <pre>人说淮南有小山， 
淮王昔日此登仙。 
城中鸡犬皆飞去， 
山上坛场今宛然。 
世人贵身不贵寿， 
共笑华阳洞天口。 
不知金石变长年， 
谩在人间恋携手。 
君能举帆至淮南， 
家住盱眙余先谙。 
桐柏乱流平入海， 
茱萸一曲沸成潭。 
忆记来时魂悄悄， 
想见仙山众峰小。 
今日长歌思不堪， 
君行为报三青鸟。
                        </pre>
            </li>
            
            <li>
                <h3>
                    杂曲歌辞·茱萸女
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 万楚</p>
                <pre>山阴柳家女， 
九日采茱萸。 
复得东邻伴， 
双为陌上姝。 
插花向高髻， 
结子置长裾。 
作性恒迟缓， 
非关诧丈夫。 
平明折林树， 
日入反城隅。 
侠客邀罗袖， 
行人挑短书。 
蛾眉自有主， 
年少莫踟蹰。
                        </pre>
            </li>
            
            <li>
                <h3>
                    河上逢落花
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 万楚</p>
                <pre>河水浮落花， 
花流东不息。 
应见浣纱人， 
为道长相忆。
                        </pre>
            </li>
            
            <li>
                <h3>
                    题情人药栏
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 万楚</p>
                <pre>敛眉语芳草， 
何许太无情。 
正见离人别， 
春心相向生。
                        </pre>
            </li>
            
            <li>
                <h3>
                    题江潮庄壁
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 万楚</p>
                <pre>田家喜秋熟， 
岁晏林叶稀。 
禾黍积场圃， 
楂梨垂户扉。 
野闲犬时吠， 
日暮牛自归。 
时复落花酒， 
茅斋堪解衣。
                        </pre>
            </li>
            
            <li>
                <h3>
                    骢马
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 万楚</p>
                <pre>金络青骢白玉鞍， 
长鞭紫陌野游盘。 
朝驱东道尘恒灭， 
暮到河源日未阑。 
汗血每随边地苦， 
蹄伤不惮陇阴寒。 
君能一饮长城窟， 
为报天山行路难。
                        </pre>
            </li>
            
    </ul>
</body>

</html>