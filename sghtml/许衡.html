<!DOCTYPE html>
<html lang="zh-CN">

<head>
    <meta charset="UTF-8">
    <title>
        许衡
    </title>
</head>

<body>
    <h1>
        许衡
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 许衡</p>
                <pre>月下檐西， 
日出篱东， 
晓枕睡馀。 
唤老妻忙起， 
晨餐供具， 
新炊藜糁， 
旧腌盐蔬。 
饱后安排， 
城边垦＊， 
要占苍烟十亩居。 
闲谈里， 
把从前荒秽， 
一旦驱除。 
为农换却为儒。 
任人笑、谋月拙更迂。 
念老来生业， 
无他长技， 
欲期安稳， 
敢避崎岖。 
达士声名， 
贵家骄蹇， 
此好胸中一点无。 
欢然处， 
有膝前儿女， 
几上诗书。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 许衡</p>
                <pre>亲友留连， 
都尽道、归程息逼。 
还可虑、干戈摇荡， 
路途难厄。 
万事岂容忙里做， 
一安惟自闲中得。 
便相将、妻子抱琴书， 
青山侧。 
行与止， 
吾能识。 
成与败， 
谁能测。 
但＊餐糊口， 
小窗容膝。 
桑梓安排投老地， 
诗书准备传家策。 
使苏张重起论纵横， 
心难易。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 许衡</p>
                <pre>土榻侵寻夜半风。 
眼羞无睡强朦胧。 
新诗暗琢拳挛里， 
往事都思展转中。 
肤起粟， 
脊弯弓。 
须知玉汝是天衷。 
＊间也去从人乞， 
怎立当年济世功。 
一作怎得心胸浩气冲
                        </pre>
            </li>
            
    </ul>
</body>

</html>