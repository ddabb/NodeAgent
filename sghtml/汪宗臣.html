<!DOCTYPE html>
<html lang="zh-CN">

<head>
    <meta charset="UTF-8">
    <title>
        汪宗臣
    </title>
</head>

<body>
    <h1>
        汪宗臣
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪宗臣</p>
                <pre>候应黄锺动， 
吹出百葭灰。 
五云重压头上， 
潜蛰地中雷。 
莫道希声妙寂， 
嶰竹雄鸣合凤， 
九寸律初裁。 
欲识天心处， 
请问学颜回。 
冷中温， 
穷时达， 
信然哉。 
彩云山外如画， 
送上笔尖来。 
一气先通关窍， 
万物旋生头角， 
谁合又谁开。 
官路春光早， 
箫落数枝梅。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪宗臣</p>
                <pre>检点春光， 
阴雨过、三分之一。 
从头数、元宵灯夕， 
都无晴日。 
不碍郊原肥草绿， 
但漫丘壑沈云黑。 
那东君、忒煞没纲维， 
春无力。 
燕忙甚， 
泥浑湿。 
蜂愁甚， 
脾无蜜。 
更两旬又是， 
梨花寒食。 
蔫红殷桃吾不较， 
岂堪浸烂东畴麦。 
望前村、白鹭衬霞红， 
探晴色。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪宗臣</p>
                <pre>年去年来来去早。 
怪底不来， 
庭院春光老。 
知过谁家翻别调。 
家家望断飞踪窅。 
千里潇湘烟渺渺。 
不记雕梁， 
旧日恩多少。 
匝近清明檐外叫。 
故巢犹在朱檐晓。
                        </pre>
            </li>
            
            <li>
                <h3>
                    酹江月·念奴娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 汪宗臣</p>
                <pre>白蛇宵断， 
逐鹿人、交趁罾鱼群起。 
赤帜雄张军缟素， 
龙种天生大器。 
堪鄙猴冠， 
自为狼藉， 
楚帐多尘垒。 
胆寒垓下， 
一鞭东窜休矣。 
亭长空舣扁舟， 
范增群辈， 
尽涂脂流髓。 
望断秦关无限恨， 
羞面江东山水。 
购首千金， 
若为名利， 
黯黯斜阳里。 
石炉灰冷， 
美人魂落烟翠。
                        </pre>
            </li>
            
    </ul>
</body>

</html>