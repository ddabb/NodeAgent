<!DOCTYPE html>
<html lang="zh-CN">

<head>
    <meta charset="UTF-8">
    <title>
        黄景仁
    </title>
</head>

<body>
    <h1>
        黄景仁
    </h1>
    <p><strong>朝代:</strong>
        清代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    别老母
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 黄景仁</p>
                <pre>搴帷拜母河梁去， 
白发愁看泪眼枯。 
惨惨柴门风雪夜， 
此时有子不如无。
                        </pre>
            </li>
            
            <li>
                <h3>
                    少年行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    清代, 黄景仁</p>
                <pre>男儿作健向沙场， 
自爱登台不望乡。 
 太白高高天尺五， 
宝刀明月共辉光。
                        </pre>
            </li>
            
            <li>
                <h3>
                    山馆夜作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 黄景仁</p>
                <pre>长夜山窗面面开， 
江湖前后思悠哉。 
当窗试与然高烛， 
要看鱼龙啖影来。
                        </pre>
            </li>
            
            <li>
                <h3>
                    幼女
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 黄景仁</p>
                <pre>汝父年来实鲜欢， 
牵衣故作别离难。 
此行不是长安客， 
莫向浮云直北看。
                        </pre>
            </li>
            
            <li>
                <h3>
                    新安滩
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    清代, 黄景仁</p>
                <pre>一滩复一滩， 
一滩高十丈。 
三百六十滩， 
新安在天上。
                        </pre>
            </li>
            
            <li>
                <h3>
                    杂感
                </h3>
                <p><strong>形式:</strong>
                    七律
                </p>
                <p><strong>标签:</strong>
                    清代, 黄景仁</p>
                <pre>仙佛茫茫两未成， 
只知独夜不平鸣。 
风蓬飘尽悲歌气， 
泥絮沾来薄幸名。 
十有九人堪白眼， 
百无一用是书生。 
莫因诗卷愁成谶， 
春鸟秋虫自作声。
                        </pre>
            </li>
            
            <li>
                <h3>
                    江村
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    清代, 黄景仁</p>
                <pre>江水绕孤村， 
芳菲在何处？ 
春从啼鸟来， 
啼是春归去。
                        </pre>
            </li>
            
            <li>
                <h3>
                    癸巳除夕偶成
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 黄景仁</p>
                <pre>千家笑语漏迟迟， 
忧患潜从物外知。 
悄立市桥人不识， 
一星如月看多时。
                        </pre>
            </li>
            
            <li>
                <h3>
                    绮怀诗
                </h3>
                <p><strong>形式:</strong>
                    七律
                </p>
                <p><strong>标签:</strong>
                    清代, 黄景仁</p>
                <pre>几回花下坐吹箫， 
银汉红墙入望遥。 
似此星辰非昨夜， 
为谁风露立中宵。 
缠绵思尽抽残茧， 
宛转心伤剥后蕉。 
三五年时三五月， 
可怜杯酒不曾消。
                        </pre>
            </li>
            
    </ul>
</body>

</html>