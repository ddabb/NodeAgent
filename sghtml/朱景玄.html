<!DOCTYPE html>
<html lang="zh-CN">

<head>
    <meta charset="UTF-8">
    <title>
        朱景玄
    </title>
</head>

<body>
    <h1>
        朱景玄
    </h1>
    <p><strong>朝代:</strong>
        唐代
    </p>
    <p><strong>生平:</strong>
        朱景玄，会昌时人，官至太子谕德。诗一卷，今存十五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    中峰亭
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 朱景玄</p>
                <pre>中峰上翠微， 
窗晓早霞飞。 
几引登山屐， 
春风踏雪归。
                        </pre>
            </li>
            
            <li>
                <h3>
                    华山南望春
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 朱景玄</p>
                <pre>灵岳多异状， 
巉巉出虚空。 
闲云恋岩壑， 
起灭苍翠中。 
皓气澄野水， 
神光秘琼宫。 
鹤巢前林雪， 
瀑落满涧风。 
春尽花未发， 
川回路难穷。 
何因著山屐， 
鹿迹寻羊公。
                        </pre>
            </li>
            
            <li>
                <h3>
                    双槠亭
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 朱景玄</p>
                <pre>连檐对双树， 
冬翠夏无尘。 
未肯惭桃李， 
成阴不待春。
                        </pre>
            </li>
            
            <li>
                <h3>
                    和崔使君临发不得观积雪
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 朱景玄</p>
                <pre>贫居稍与池塘近， 
旬日轩车不降来。 
一树琼花空有待， 
晓风看落满青苔。
                        </pre>
            </li>
            
            <li>
                <h3>
                    四望亭
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 朱景玄</p>
                <pre>高亭群峰首， 
四面俯晴川。 
每见晨光晓， 
阶前万井烟。
                        </pre>
            </li>
            
            <li>
                <h3>
                    宿新安村步
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 朱景玄</p>
                <pre>淅淅寒流涨浅沙， 
月明空渚遍芦花。 
离人偶宿孤村下， 
永夜闻砧一两家。
                        </pre>
            </li>
            
            <li>
                <h3>
                    望莲台
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 朱景玄</p>
                <pre>秋台好登望， 
菡萏发清池。 
半似红颜醉， 
凌波欲暮时。
                        </pre>
            </li>
            
            <li>
                <h3>
                    水阁
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 朱景玄</p>
                <pre>楼居半池上， 
澄影共相空。 
谢守题诗处， 
莲开净碧中。
                        </pre>
            </li>
            
            <li>
                <h3>
                    溪东岑望天都山
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 朱景玄</p>
                <pre>目望浮山丘， 
梯云上东岑。 
群峰争入冥， 
巉巉生太阴。 
昔贤此升仙， 
结构穷耸深。 
未晓日先照， 
当昼色半沉。 
风泉雪霜飞， 
云树琼玉林。 
大道非闭隔， 
无路不可寻。 
窥镜澄夙虑， 
望坛起敬心。 
一从呼子安， 
永绝金玉音。
                        </pre>
            </li>
            
            <li>
                <h3>
                    茶亭
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 朱景玄</p>
                <pre>静得尘埃外， 
茶芳小华山。 
此亭真寂寞， 
世路少人闲。
                        </pre>
            </li>
            
            <li>
                <h3>
                    莲亭
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 朱景玄</p>
                <pre>回塘最幽处， 
拍水小亭开。 
莫怪阑干湿， 
夜宿来。
                        </pre>
            </li>
            
            <li>
                <h3>
                    迎风亭
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 朱景玄</p>
                <pre>山雨留清气， 
溪飙送早凉。 
时回石门步， 
阶下碧云光。
                        </pre>
            </li>
            
            <li>
                <h3>
                    远闻本郡行春到旧山二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 朱景玄</p>
                <pre>一身从宦留京邑， 
五马遥闻到旧山。 
已领烟霞光野径， 
深惭老幼候柴关。 
清风借响松筠外， 
画隼停晖水石间。 
定掩溪名在图传， 
共知轩盖此登攀。
                        </pre>
            </li>
            
            <li>
                <h3>
                    题吕食新水阁兼寄南商州郎中
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 朱景玄</p>
                <pre>丹槛初结构， 
孤高冠清川。 
庭临谷中树， 
檐落山上泉。 
晓色挂残月， 
夜声杂繁弦。 
青春去如水， 
康乐归何年。
                        </pre>
            </li>
            
            <li>
                <h3>
                    飞云亭
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 朱景玄</p>
                <pre>上结孤圆顶， 
飞轩出泰清。 
有时迷处所， 
梁栋晓云生。
                        </pre>
            </li>
            
    </ul>
</body>

</html>