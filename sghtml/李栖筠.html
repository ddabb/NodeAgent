<!DOCTYPE html>
<html lang="zh-CN">

<head>
    <meta charset="UTF-8">
    <title>
        李栖筠
    </title>
</head>

<body>
    <h1>
        李栖筠
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李栖筠，字贞一，世为赵人。吉甫之父。举进士高第。调冠氏主簿，太守李岘视若布衣交。擢殿中侍御史，为李岘三司判官。三迁吏部员外郎、判南曹。累进工部侍郎。元载忌之，出为常州刺史。以治行，加银青光禄大夫，封赞皇县子。拜浙西都团练观察使，寻为御史大夫，力抗权邪。卒赠吏部尚书。栖筠喜奖善，而乐人攻己短，为天下士所归，称赞皇公，诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    张公洞
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李栖筠</p>
                <pre>一径深窈窕， 
上升翠微中。 
忽然灵洞前， 
日月开仙宫。 
道士十二人， 
往还驭清风。 
焚香入深洞， 
巨石如虚空。 
夙夜备蘋藻， 
诏书祠张公。 
五云何裴回， 
玄鹤下苍穹。 
我本道门子， 
愿言出尘笼。 
扫除方寸间， 
几与神灵通。 
宿昔勤梦想， 
契之在深衷。 
迟回将不还， 
章绶系我躬。 
稽首谢真侣， 
辞满归崆峒。
                        </pre>
            </li>
            
            <li>
                <h3>
                    投宋大夫
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李栖筠</p>
                <pre>十处投人九处违， 
家乡万里又空归。 
严霜昨夜侵人骨， 
谁念高堂未授衣。
                        </pre>
            </li>
            
    </ul>
</body>

</html>