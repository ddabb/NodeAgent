<!DOCTYPE html>
<html lang="zh-CN">

<head>
    <meta charset="UTF-8">
    <title>
        陆贽
    </title>
</head>

<body>
    <h1>
        陆贽
    </h1>
    <p><strong>朝代:</strong>
        唐代
    </p>
    <p><strong>生平:</strong>
        陆贽，字敬舆，嘉兴人。登进士第，中博学宏词，调郑尉，罢归，复以书判拔萃补渭南尉。德宗立，由监察御史召为翰林学士。贞元八年，拜中书侍郎同平章事，裴延龄构之，贬忠州别驾。顺宗立，召还，诏未至，卒赠兵部尚书，谥曰宣。集二十七卷，今存三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陆贽</p>
                <pre>绕阶流氵虢氵虢， 
来砌树阴阴。 
（任江淮尉题厅， 
《语林》）
                        </pre>
            </li>
            
            <li>
                <h3>
                    晓过南宫闻太常清乐
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陆贽</p>
                <pre>南宫闻古乐， 
拂曙听初惊。 
烟霭遥迷处， 
丝桐暗辨名。 
节随新律改， 
声带绪风轻。 
合雅将移俗， 
同和自感情。 
远音兼晓漏， 
馀响过春城。 
九奏明初日， 
寥寥天地清。
                        </pre>
            </li>
            
            <li>
                <h3>
                    禁中春松
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陆贽</p>
                <pre>阴阴清禁里， 
苍翠满春松。 
雨露恩偏近， 
阳和色更浓。 
高枝分晓日， 
虚吹杂宵钟。 
香助炉烟远， 
形疑盖影重。 
愿符千载寿， 
不羡五株封。 
倘得回天眷， 
全胜老碧峰。
                        </pre>
            </li>
            
            <li>
                <h3>
                    赋得御园芳草
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陆贽</p>
                <pre>阴阴御园里， 
瑶草日光长。 
靃靡含烟雾， 
依稀带夕阳。 
雨馀荑更密， 
风暖蕙初香。 
拥杖缘驰道， 
乘舆入建章。 
湿烟摇不散， 
细影乱无行。 
恒恐韶光晚， 
何人辨早芳。
                        </pre>
            </li>
            
    </ul>
</body>

</html>