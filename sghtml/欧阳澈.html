<!DOCTYPE html>
<html lang="zh-CN">

<head>
    <meta charset="UTF-8">
    <title>
        欧阳澈
    </title>
</head>

<body>
    <h1>
        欧阳澈
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 欧阳澈</p>
                <pre>红叶伤心月午楼。 
袭人风细细， 
远烟浮。 
瞢腾醉眼不禁秋。 
追旧事， 
拍塞一怀秋。 
心绪两悠悠。 
东阳消瘦损， 
甚风流。 
拟凭仙枕梦中游。 
无眠久， 
通夕数更筹。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 欧阳澈</p>
                <pre>年时醉倚温温玉。 
妒月精神疑可掬。 
香丝篆袅一帘秋， 
潋滟十分浮蚁绿。 
兴来笑把朱弦促。 
切切含情声断续。 
曲中依约断人肠， 
除却梨园无此曲。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 欧阳澈</p>
                <pre>玉楼缥缈孤烟际。 
徙倚愁如醉。 
雁来人远暗消魂。 
帘卷一钩新月、怯黄昏。 
那人音信全无个。 
幽恨谁凭破。 
扑花蝴蝶若知人。 
为我一场清梦、去相亲。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 欧阳澈</p>
                <pre>红叶飘风秋欲暮。 
送目层楼， 
帘卷西山雨。 
解榻聚宾挥玉尘。 
风流只欠王夷甫。 
质剑为公沽绿醑。 
涤濯吟魂， 
拟摘黄花句。 
醉眼瞢腾携手处。 
谢池风月谁分付。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 欧阳澈</p>
                <pre>雁字书空， 
橘星垂槛。 
江天水墨秋光晚。 
香丝袅袅祝尧年， 
公庭锡宴挥金碗。 
醉索蛮笺， 
狂吟象管。 
珠玑灿灿惊人眼。 
遏云更倩雪儿歌， 
从教拍碎红牙板。
                        </pre>
            </li>
            
    </ul>
</body>

</html>