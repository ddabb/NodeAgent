<!DOCTYPE html>
<html lang="zh-CN">

<head>
    <meta charset="UTF-8">
    <title>
        纳兰性德
    </title>
</head>

<body>
    <h1>
        纳兰性德
    </h1>
    <p><strong>朝代:</strong>
        清代
    </p>
    <p><strong>生平:</strong>
        纳兰性德（1655-1685），本名成德，为避太子讳改性德，字容若，号楞伽山人。满洲正黄旗人，康熙十五年进士，授乾清门侍卫。他是清大学士明珠的公子，文学成就以词为最。共存词三百四十二首，尤以小令见长，时人誉为“清代第一词人”。著有《通志堂集》、《饮水词》等。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一络索·过尽遥山如画
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>过尽遥山如画。 
短衣匹马。 
萧萧落木不胜秋， 
莫回首、斜阳下。 
别是柔肠萦挂。 
待归才罢。 
却愁拥髻向灯前， 
说不尽、离人话。
                        </pre>
            </li>
            
            <li>
                <h3>
                    临江仙·飞絮飞花何处是
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>飞絮飞花何处是， 
层冰积雪摧残。 
疏疏一树五更寒， 
爱他明月好， 
憔悴也相关。 
最是繁丝摇落后， 
转教人忆春山。 
湔裙梦断续应难， 
西风多少恨， 
吹不散眉弯。
                        </pre>
            </li>
            
            <li>
                <h3>
                    减字木兰花·相逢不语
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>相逢不语， 
一朵芙蓉著秋雨。 
小晕红潮， 
斜溜鬟心只凤翘。 
待将低唤， 
直为凝情恐人见。 
欲诉幽怀， 
转过回栏叩玉钗。
                        </pre>
            </li>
            
            <li>
                <h3>
                    南乡子·泪咽却无声
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>泪咽却无声。 
只向从前悔薄情， 
凭仗丹青重省识， 
盈盈。 
一片伤心画不成。 
别语忒分明。 
午夜鹣鹣梦早醒。 
卿自早醒侬自梦， 
更更。 
泣尽风檐夜雨铃。
                        </pre>
            </li>
            
            <li>
                <h3>
                    南乡子·烟暖雨初收
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>烟暖雨初收， 
落尽繁花小院幽。 
摘得一双红豆子， 
低头， 
说著分携泪暗流。 
人去似春休， 
卮酒曾将酹石尤。 
别自有人桃叶渡， 
扁舟， 
一种烟波各自愁。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>娇软不胜垂， 
瘦怯那禁舞。 
多事年年二月风， 
翦出鹅黄缕。 
一种可怜生， 
落日和烟雨。 
苏小门前长短条， 
即渐迷行处。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>纤月黄昏庭院， 
语密翻教醉浅。 
知否那人心？ 
旧恨新欢相半。 
谁见？ 
谁见？ 
珊枕泪痕红泫。
                        </pre>
            </li>
            
            <li>
                <h3>
                    如梦令·万帐穹庐人醉
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>万帐穹庐人醉， 
星影摇摇欲坠， 
归梦隔狼河， 
又被河声搅碎。 
还睡， 
还睡， 
解道醒来无味。
                        </pre>
            </li>
            
            <li>
                <h3>
                    山花子·林下荒苔道韫家
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>林下荒苔道韫家， 
生怜玉骨委尘沙。 
愁向风前无处说， 
数归鸦。 
半世浮萍随逝水， 
一宵冷雨葬名花。 
魂是柳绵吹欲碎， 
绕天涯。
                        </pre>
            </li>
            
            <li>
                <h3>
                    忆江南·昏鸦尽
                </h3>
                <p><strong>形式:</strong>
                    未知
                </p>
                <p><strong>标签:</strong>
                    清代, 纳兰性德</p>
                <pre>昏鸦尽， 
小立恨因谁？ 
急雪乍翻春阁絮， 
轻风吹到胆瓶梅， 
心字已成灰。
                        </pre>
            </li>
            
            <li>
                <h3>
                    昭君怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    清代, 纳兰性德</p>
                <pre>暮雨丝丝吹湿， 
倦柳愁荷风急。 
瘦骨不禁秋， 
总成愁。 
别有心情怎说？ 
未是诉愁时节。 
谯鼓已三更， 
梦须成。
                        </pre>
            </li>
            
            <li>
                <h3>
                    木兰花·拟古决绝词柬友
                </h3>
                <p><strong>形式:</strong>
                    七律
                </p>
                <p><strong>标签:</strong>
                    清代, 纳兰性德</p>
                <pre>人生若只如初见， 
何事秋风悲画扇。 
等闲变却故人心， 
却道故人心易变。 
骊山语罢清宵半， 
泪雨霖铃终不怨。 
何如薄幸锦衣郎， 
比翼连枝当日愿。
                        </pre>
            </li>
            
            <li>
                <h3>
                    柳枝词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 纳兰性德</p>
                <pre>池上闲房碧树围， 
帘纹如彀上斜晖。 
生憎飞絮吹难定， 
一出红窗便不归。
                        </pre>
            </li>
            
            <li>
                <h3>
                    河传
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>春浅， 
红怨。 
掩双环， 
微雨花间。 
画闲， 
无言暗将红泪弹。 
阑珊， 
香销轻梦还。 
斜倚画屏思往事。 
皆不是， 
空作相思字。 
忆当时， 
垂柳丝。 
花枝， 
满庭蝴蝶儿。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    清代, 纳兰性德</p>
                <pre>杨柳千条送马蹄， 
北来征雁旧南飞， 
客中谁与换春衣。 
终古闲情归落照， 
一春幽梦逐游丝， 
信回刚道别多时。
                        </pre>
            </li>
            
            <li>
                <h3>
                    浣溪沙·残雪凝辉冷画屏
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>残雪凝辉冷画屏， 
落梅横笛已三更， 
更无人处月胧明。 
我是人间惆怅客， 
知君何事泪纵横， 
断肠声里忆平生。
                        </pre>
            </li>
            
            <li>
                <h3>
                    浣溪沙·谁念西风独自凉
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>谁念西风独自凉， 
萧萧黄叶闭疏窗， 
沉思往事立残阳。 
被酒莫惊春睡重， 
赌书消得泼茶香， 
当时只道是寻常。
                        </pre>
            </li>
            
            <li>
                <h3>
                    浣溪沙·败叶填溪水已冰
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>败叶填溪水已冰， 
夕阳犹照短长亭， 
何年废寺失题名。 
驻马客临碑上字， 
斗鸡人拨佛前灯， 
劳劳尘世几时醒。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>红影湿幽窗瘦尽春光雨余花外却斜阳谁见薄衫低髻子还惹思量莫道不凄凉早近持觞暗思何事断人肠曾是向他春梦里瞥遇回廊
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>泠泠彻夜谁是知音者如梦前朝何处也一曲边愁难写极天关塞云中人随雁落西风唤取红巾翠袖莫教泪洒英雄
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>别样幽芬， 
更无浓艳催开处。 
凌波欲去， 
且为东风住。 
忒煞萧疏， 
怎耐秋如许？ 
还留取， 
冷香半缕， 
第一湘江雨。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    清代, 纳兰性德</p>
                <pre>惆怅彩云飞， 
碧落知何许？ 
不见合欢花， 
空倚相思树。 
总是别时情， 
那得分明语。 
判得最长宵， 
数尽厌厌雨。
                        </pre>
            </li>
            
            <li>
                <h3>
                    画堂春
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>一生一代一双人， 
争教两处消魂。 
相思相望不相亲， 
天为谁春？ 
浆向蓝桥易乞， 
药成碧海难奔。 
若容相访饮牛津， 
相对忘贫。
                        </pre>
            </li>
            
            <li>
                <h3>
                    相见欢
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>落花如梦凄迷， 
麝烟微， 
又是夕阳潜下小楼西。 
愁无限， 
消瘦尽， 
有谁知？ 
闲教玉笼鹦鹉念郎诗。
                        </pre>
            </li>
            
            <li>
                <h3>
                    秣陵怀古
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 纳兰性德</p>
                <pre>山色江声共寂寥， 
十三陵树晚萧萧。 
中原事业如江左， 
芳草何须怨六朝。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>催花未歇花奴鼓， 
酒醒已见残红舞。 
不忍覆余觞， 
临风泪数行。 
粉香看欲别， 
空胜当时月。 
月也异当时， 
凄清照鬓丝。
                        </pre>
            </li>
            
            <li>
                <h3>
                    菩萨蛮·问君何事轻离别
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>问君何事轻离别， 
一年能几团圆月。 
杨柳乍如丝， 
故园春尽时。 
春归归不得， 
两桨松花隔。 
旧事逐寒潮， 
啼鹃恨未消。
                        </pre>
            </li>
            
            <li>
                <h3>
                    菩萨蛮·雾窗寒对遥天暮
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>雾窗寒对遥天暮， 
暮天遥对寒窗雾。 
花落正啼鸦， 
鸦啼正落花。 
袖罗垂影瘦， 
瘦影垂罗袖。 
风翦一丝红， 
红丝一翦风。
                        </pre>
            </li>
            
            <li>
                <h3>
                    虞美人·曲阑深处重相见
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>曲阑深处重相见， 
匀泪偎人颤。 
凄凉别后两应同， 
最是不胜清怨月明中。 
半生已分孤眠过， 
山枕檀痕涴。 
忆来何事最销魂， 
第一折枝花样画罗裙。
                        </pre>
            </li>
            
            <li>
                <h3>
                    虞美人·银床淅沥青梧老
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>银床淅沥青梧老， 
屧粉秋蛩扫。 
采香行处蹙连钱， 
拾得翠翘何恨不能言。 
回廊一寸相思地， 
落月成孤倚。 
背灯和月就花阴， 
已是十年踪迹十年心。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>又到绿杨曾折处， 
不语垂鞭， 
踏遍清秋路。 
衰草连天无意绪， 
雁声远向萧关去。 
不恨天涯行役苦， 
只恨西风， 
吹梦成今古。 
明日客程还几许， 
沾衣况是新寒雨。
                        </pre>
            </li>
            
            <li>
                <h3>
                    蝶恋花·出塞
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>今古河山无定据。 
画角声中， 
牧马频来去。 
满目荒凉谁可语？ 
西风吹老丹枫树。 
从前幽怨应无数。 
铁马金戈， 
青冢黄昏路。 
一往情深深几许？ 
深山夕照深秋雨。
                        </pre>
            </li>
            
            <li>
                <h3>
                    记征人语
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 纳兰性德</p>
                <pre>边月无端照别离， 
故园何处寄相思。 
西风不解征人语， 
一夕萧萧满大旗。
                        </pre>
            </li>
            
            <li>
                <h3>
                    酒泉子
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>谢却荼蘼一片月明如水篆香消尤未睡早鸦啼嫩寒无赖罗衣薄休傍阑干角最愁人灯欲落雁还飞
                        </pre>
            </li>
            
            <li>
                <h3>
                    采桑子·严霜拥絮频惊起
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>严霜拥絮频惊起， 
扑面霜空。 
斜汉朦胧。 
冷逼毡帷火不红。 
香篝翠被浑闲事， 
回首西风。 
何处疏钟， 
一穗灯花似梦中。
                        </pre>
            </li>
            
            <li>
                <h3>
                    采桑子·冷香萦遍红桥梦
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>冷香萦遍红桥梦， 
梦觉城笳。 
月上桃花， 
雨歇春寒燕子家。 
箜篌别后谁能鼓， 
肠断天涯。 
暗损韶华， 
一缕茶烟透碧纱。
                        </pre>
            </li>
            
            <li>
                <h3>
                    采桑子·凉生露气湘弦润
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>凉生露气湘弦润， 
暗滴花梢。 
帘影谁摇， 
燕蹴风丝上柳条。 
舞鹍镜匣开频掩， 
檀粉慵调。 
朝泪如潮， 
昨夜香衾觉梦遥。
                        </pre>
            </li>
            
            <li>
                <h3>
                    采桑子·土花曾染湘娥黛
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>土花曾染湘娥黛， 
铅泪难消。 
清韵谁敲， 
不是犀椎是凤翘。 
只应长伴端溪紫， 
割取秋潮。 
鹦鹉偷教， 
方响前头见玉萧。
                        </pre>
            </li>
            
            <li>
                <h3>
                    采桑子·拨灯书尽红笺也
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>拨灯书尽红笺也， 
依旧无聊。 
玉漏迢迢， 
梦里寒花隔玉萧。 
几竿修竹三更雨， 
叶叶萧萧。 
分付秋潮， 
莫误双鱼到谢桥。
                        </pre>
            </li>
            
            <li>
                <h3>
                    采桑子·明月多情应笑我
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>明月多情应笑我， 
笑我如今。 
辜负春心， 
独自闲行独自吟。 
近来怕说当时事， 
结遍兰襟。 
月浅灯深， 
梦里云归何处寻。
                        </pre>
            </li>
            
            <li>
                <h3>
                    采桑子·桃花羞作无情死
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>桃花羞作无情死， 
感激东风。 
吹落娇红， 
飞入闲窗伴懊侬。 
谁怜辛苦东阳瘦， 
也为春慵。 
不及芙蓉， 
一片幽情冷处浓。
                        </pre>
            </li>
            
            <li>
                <h3>
                    采桑子·白衣裳凭朱阑立
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>白衣裳凭朱阑立， 
凉月趖西。 
点鬓霜微， 
岁晏知君归不归？ 
残更目断传书雁， 
尺素还稀。 
一味相思， 
准拟相看似旧时。
                        </pre>
            </li>
            
            <li>
                <h3>
                    采桑子·而今才道当时错
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>而今才道当时错， 
心绪凄迷。 
红泪偷垂， 
满眼春风百事非。 
情知此后来无计， 
强说欢期。 
一别如斯， 
落尽梨花月又西。
                        </pre>
            </li>
            
            <li>
                <h3>
                    采桑子·谁翻乐府凄凉曲
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>谁翻乐府凄凉曲？ 
风也萧萧， 
雨也萧萧， 
瘦尽灯花又一宵。 
不知何事萦怀抱， 
醒也无聊， 
醉也无聊， 
梦也何曾到谢桥。
                        </pre>
            </li>
            
            <li>
                <h3>
                    采桑子·谢家庭院残更立
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>谢家庭院残更立， 
燕宿雕梁。 
月度银墙， 
不辨花丛那辨香。 
此情已自成追忆， 
零落鸳鸯。 
雨歇微凉， 
十一年前梦一场。
                        </pre>
            </li>
            
            <li>
                <h3>
                    采桑子·非关癖爱轻模样
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>非关癖爱轻模样， 
冷处偏佳。 
别有根芽， 
不是人间富贵花。 
谢娘别后谁能惜， 
飘泊天涯。 
寒月悲笳， 
万里西风瀚海沙。
                        </pre>
            </li>
            
            <li>
                <h3>
                    长相思·山一程
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 纳兰性德</p>
                <pre>山一程， 
水一程， 
身向逾关那畔行， 
夜深千帐灯。 
风一更， 
雪一更， 
聒碎乡心梦不成， 
故园无此声。
                        </pre>
            </li>
            
            <li>
                <h3>
                    青衫湿
                </h3>
                <p><strong>形式:</strong>
                    五律
                </p>
                <p><strong>标签:</strong>
                    清代, 纳兰性德</p>
                <pre>近来无限伤心事谁与话长更从教分付绿窗红泪早雁初莺当时领略自尽断送总负多情忽疑君到漆灯风飐痴数春星
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    清代, 纳兰性德</p>
                <pre>雁贴寒云次第飞， 
向南犹自怨归迟。 
谁能瘦马关山道， 
又到西风扑鬓时。 
人杳杳， 
思依依， 
更无芳树有鸟啼。 
凭将扫黛窗前月， 
持向今朝照别离。
                        </pre>
            </li>
            
    </ul>
</body>

</html>