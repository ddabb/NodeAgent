<!DOCTYPE html>
<html lang="zh-CN">

<head>
    <meta charset="UTF-8">
    <title>
        万俟绍之
    </title>
</head>

<body>
    <h1>
        万俟绍之
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    江神子·江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 万俟绍之</p>
                <pre>十年心事上眉端。 
梦惊残。 
琐窗寒。 
云絮随风， 
千里度关山。 
琴里知音无觅处， 
妆粉淡， 
钏金宽。 
瑶箱吟卷懒重看。 
忆前欢。 
泪偷弹。 
我已相将， 
飞棹过长安。 
为说崔徽憔悴损， 
须觅取， 
锦笺还。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 万俟绍之</p>
                <pre>啼鴂一声云榭晚。 
好梦惊回， 
蓬岛疑行遍。 
无绪东风帘自卷。 
香苞云压荼シ院。 
似有还无烟色展。 
絮暖鱼肥， 
时复吹池面。 
扇影著花蜂蝶见。 
药栏春静红尘远。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 万俟绍之</p>
                <pre>决眦入飞鸟。 
正江南、梅雨初晴， 
乱山浮晓。 
凤去台空箫声断， 
惟有疏林鸦噪。 
但空锁、吴时花草。 
指点中原青山外， 
奈征尘、迷望愁云绕。 
佳丽地， 
谩凝眺。 
清风助我舒长啸。 
问其中、虚帘曲槛， 
阅人多少。 
风景不殊江山在， 
况是英雄未老。 
且拚与、尊前一笑。 
欲说前朝兴亡事， 
唤谪仙、来共传清醥。 
归路晚， 
月明照。
                        </pre>
            </li>
            
            <li>
                <h3>
                    风入松
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 万俟绍之</p>
                <pre>一春心事与谁同。 
绿聚眉峰。 
小楼彻夜听鸣雨， 
想西园、锦绣成空。 
栏漾金鱼池水， 
钩闲紫燕帘风。 
年时忻折海棠红。 
来比芳容。 
如今玉减香销似， 
怕轻寒、懒出房栊。 
尘满谢娘吟卷， 
从教飞絮濛濛。
                        </pre>
            </li>
            
    </ul>
</body>

</html>