<!DOCTYPE html>
<html lang="zh-CN">

<head>
    <meta charset="UTF-8">
    <title>
        王雱
    </title>
</head>

<body>
    <h1>
        王雱
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    倦寻芳慢·倦寻芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王雱</p>
                <pre>露晞向晚， 
帘幕风轻， 
小院闲昼。 
翠迳莺来， 
惊下乱红铺绣。 
倚危墙， 
登高榭， 
海棠经雨胭脂透。 
算韶华， 
又因循过了， 
清明时候。 
倦游燕、风光满目， 
好景良辰， 
谁共携手。 
恨被榆钱， 
买断两眉长斗。 
忆高阳， 
人散後。 
落花流水仍依旧。 
这情怀， 
对东风、尽成消瘦。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王雱</p>
                <pre>杨柳丝丝弄轻柔。 
烟缕织成愁。 
海棠未雨， 
梨花先雪， 
一半春休。 
　而今往事难重省， 
归梦绕秦楼。 
相思只在， 
丁香枝上， 
豆蔻梢头。
                        </pre>
            </li>
            
    </ul>
</body>

</html>