<!DOCTYPE html>
<html lang="zh-CN">

<head>
    <meta charset="UTF-8">
    <title>
        卫时敏
    </title>
</head>

<body>
    <h1>
        卫时敏
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卫时敏</p>
                <pre>春风桃李， 
问耐寒何似， 
霜松雪柏。 
珍重拨烦京兆手， 
早岁声名霹雳。 
收卷经论， 
摆遗荣利， 
物外多间适。 
熊经龟咽， 
真传秘诀消息。 
奉秩初满华严， 
韶颜转映， 
绿鬓方瞳碧。 
况□□云供宴几， 
静对凫翁鹤客。 
只恐日边， 
蒲轮催动， 
密侍钧天席。 
上玉卮尧殿， 
长生倍注仙籍。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卫时敏</p>
                <pre>骑鲸紫霞客， 
来作世耆英。 
襟怀金玉循良， 
名字古无人。 
所至民歌遗爱， 
脱屣归来绿野， 
笑傲乐天真。 
不学渭滨老， 
公子自长生。 
一杯酒， 
再三祝， 
八十春。 
从今细数庆集， 
百度似今辰。 
绿鬓朱颜长好， 
何事紫芝仙草， 
兰玉自诜诜。 
盛事有如此， 
谁道四难并。
                        </pre>
            </li>
            
    </ul>
</body>

</html>