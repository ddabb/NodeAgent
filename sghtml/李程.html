<!DOCTYPE html>
<html lang="zh-CN">

<head>
    <meta charset="UTF-8">
    <title>
        李程
    </title>
</head>

<body>
    <h1>
        李程
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李程，字表臣，陇西人。贞元十二年，登进士第。累辟使府，为监察御史，充翰林学士。元和中，知制诰，拜礼部侍郎。敬宗即位，以吏部侍郎同平章事。后罢为河东节度使。程在翰苑，日过八砖乃至，时号八砖学士。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    春台晴望
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李程</p>
                <pre>曲台送春目， 
景物丽新晴。 
霭霭烟收翠， 
忻忻木向荣。 
静看迟日上， 
闲爱野云平。 
风慢游丝转， 
天开远水明。 
登高尘虑息， 
观徼道心清。 
更有迁乔意， 
翩翩出谷莺。
                        </pre>
            </li>
            
            <li>
                <h3>
                    玉壶冰
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 李程</p>
                <pre>琢玉性惟坚， 
成壶体更圆。 
虚心含众象， 
应物受寒泉。 
温润资天质， 
清贞禀自然。 
日融光乍散， 
雪照色逾鲜。 
至鉴功宁宰， 
无私照岂偏。 
明将水镜对， 
白与粉闱连。 
拂拭终为美， 
提携伫见传。 
勿令毫发累， 
遗恨鲍公篇。
                        </pre>
            </li>
            
            <li>
                <h3>
                    观庆云图
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李程</p>
                <pre>五云从表瑞， 
藻绘宛成图。 
柯叶何时改， 
丹青此不渝。 
非烟色尚丽， 
似盖状应殊。 
渥彩看犹在， 
轻阴望已无。 
方将遇翠幄， 
那羡起苍梧。 
欲识从龙处， 
今逢圣合符。
                        </pre>
            </li>
            
            <li>
                <h3>
                    赋得竹箭有筠
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李程</p>
                <pre>常爱凌寒竹， 
坚贞可喻人。 
能将先进礼， 
义与后凋邻。 
冉冉犹全节， 
青青尚有筠。 
陶钧二仪内， 
柯叶四时春。 
待凤花仍吐， 
停霜色更新。 
方持不易操， 
对此欲观身。
                        </pre>
            </li>
            
            <li>
                <h3>
                    赠毛仙翁
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李程</p>
                <pre>茫茫尘累愧腥膻， 
强把蜉蝣望列仙。 
闲指紫霄峰下路， 
却归白鹿洞中天。 
吹箫凤去经何代， 
茹玉方传得几年。 
他日更来人世看， 
又应东海变桑田。
                        </pre>
            </li>
            
    </ul>
</body>

</html>