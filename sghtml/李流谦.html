<!DOCTYPE html>
<html lang="zh-CN">

<head>
    <meta charset="UTF-8">
    <title>
        李流谦
    </title>
</head>

<body>
    <h1>
        李流谦
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    于飞乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>薄日烘晴， 
轻烟笼晓， 
春风绣出林塘。 
笑溪桃， 
并坞杏， 
忒煞寻常。 
东君处， 
没他後、成甚风光。 
翠深深， 
谁教入骨， 
夜来过雨淋浪。 
这些儿颜色， 
已恼乱人肠。 
如何更道， 
可惜处、只是无香。
                        </pre>
            </li>
            
            <li>
                <h3>
                    千秋岁
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>玉林照坐。 
簌簌花微堕。 
春院静， 
烟扉锁。 
黛轻妆未试， 
红淡唇微破。 
清瘦也， 
算应都是风流过。 
把盏对横枝， 
尚忆年时个。 
人不见， 
愁无那。 
绕林霜掠袂， 
嚼蕊香黏唾。 
清梦断， 
更随月色禁持我。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>生别有相逢， 
死别无消息。 
说著从前总是愁， 
只是不相忆。 
月堕半窗寒， 
梦里分明识。 
却似瞋人不忆他， 
花露盈盈湿。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>老插黄花不称。 
节物撩人且任。 
破帽略遮阑， 
嫌见星星越甚。 
不饮。 
不饮。 
和取蜂愁蝶恨。
                        </pre>
            </li>
            
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>轻暑单衣四月天。 
重来间屈指， 
惜流年。 
人间何处有神仙。 
安排我， 
花底与尊前。 
争道使君贤。 
笔端驱万马， 
驻平川。 
长安只在日西边。 
空回首， 
乔木淡疏烟。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>万绿压庭柯， 
雨晴烟润。 
三尺金猊麝微喷。 
百花香暖， 
酿作九霞仙酝。 
祝君如此酒， 
年年饮。 
插额汉貂， 
垂腰苏印。 
趁取如今未华鬓。 
三茅兄弟， 
总有丹台名姓。 
蟠桃熟也未， 
教人问。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>相思两地费三年。 
明月几回圆。 
鸥鸟不知许事， 
清江仍绕青山。 
尊前歌板， 
未终金缕， 
已到阳关。 
趁取腊前归去， 
梅花不奈春寒。
                        </pre>
            </li>
            
            <li>
                <h3>
                    武陵春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>晓日帘栊初破睡， 
宝鸭宿薰浓。 
笑指图中鹤发翁。 
仙骨宛然同。 
万里郎官遥上寿， 
五马茜衫红。 
待插华貂酒满锺。 
仍是黑头公。
                        </pre>
            </li>
            
            <li>
                <h3>
                    殢人娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 李流谦</p>
                <pre>痴本无绦， 
闷宁有火。 
都是你， 
自缠自锁。 
高来也可。 
低来也可。 
这宇宙， 
何曾碍你一个。 
休说荣枯， 
强分物我。 
惺惺地， 
要须识破。 
渔樵不小， 
公侯不大。 
但赢取， 
饥飡醉来便卧。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>江涨解网雨， 
衣润熟梅天。 
高人何事， 
乘兴来寄五湖船。 
才听咚咚叠奏， 
呕轧撸声声齐发， 
几别故州山。 
转盼青楼杪， 
已在碧云端。 
渡头月， 
临晚霁， 
泊清湾。 
水空天静， 
高下相应总团圞。 
遥想吾家更好， 
尽唤儿曹泛扫， 
欣赏共婵娟。 
应念思归客， 
对此不成眠。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>一翦秋光， 
阿谁洗得无纤滓。 
冰盘彻底。 
人也清如此。 
万里归来， 
著个斑衣戏。 
慈颜喜。 
问君不醉。 
更遣何人醉。
                        </pre>
            </li>
            
            <li>
                <h3>
                    玉漏迟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>东南应眷倚。 
当年丽绝， 
今其馀几。 
云锦飘香， 
好在藕花十里。 
六月长安徂暑， 
只一雨、滂沱都洗。 
君好为。 
携将苏醒， 
三吴生齿。 
总道秦蜀讴吟， 
但消得雍容， 
笑谈而致。 
稍待秋风， 
也拟买舟东逝。 
收拾尘编蠹简， 
更饱看、江山奇伟。 
歌盛美。 
远送往趋天陛。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>素娥作意失幽期。 
我自不凭伊。 
举杯重叹， 
帖云微笑， 
应道人痴。 
如今老去无情绪， 
只有睡相宜。 
建溪一啜， 
木樨数翦， 
酒醒归时。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>吴波亭畔千行柳。 
直恁留人久。 
晚来船槛再三凭。 
又是一钩新月、照江心。 
故人有约何时到。 
白地令人老。 
只愁酒尽更谁赊。 
一段闲愁无计、奈何他。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>色似腊梅浑浅， 
香如薝卜微清。 
更张绿幄蔽轻盈。 
巧著工夫斗钉。 
露页涓涓月晓， 
风英点点秋晴。 
江南江北可经行。 
梦到吴王香径。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>行不记。 
贪看远峰颦翠。 
风约柳花吹又起。 
故黏行客袂。 
老大浑无欢意。 
不为伤春憔悴。 
茅屋数间修竹里。 
日长春睡美。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>菊露晴黄， 
枫霜晚翠。 
重阳气候偏如此。 
异乡牢落怕登临， 
吾家落照飞云是。 
举扇尘低， 
脱巾风细。 
灵苗医得人憔悴。 
灯前点检欠谁人， 
惟有断鸿知此意。
                        </pre>
            </li>
            
            <li>
                <h3>
                    醉蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>正红疏绿密， 
浪软波肥， 
放舟时节。 
载地擎天， 
识堂堂人杰。 
万里长江， 
百年骄虏， 
只笑谈烟灭。 
葭苇霜秋， 
楼船月晓， 
渔樵能说。 
分陕功成， 
沙堤归去， 
衮绣光浮， 
两眉黄彻。 
了却中兴， 
看这回勋业。 
应有命圭相印， 
都用赏、元功重叠。 
点检尊前， 
太平气象， 
今朝浑别。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李流谦</p>
                <pre>相知元早来何暮。 
社燕送、秋鸿去。 
春草春波愁目注。 
酒香花韵， 
绮谭妍唱， 
怎不思量住。 
虚无指点骑鲸路。 
个是骚人不凡处。 
画栋云飞帘卷雨。 
风流千古， 
一时人物， 
好记尊前语。
                        </pre>
            </li>
            
    </ul>
</body>

</html>