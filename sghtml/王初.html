<!DOCTYPE html>
<html lang="zh-CN">

<head>
    <meta charset="UTF-8">
    <title>
        王初
    </title>
</head>

<body>
    <h1>
        王初
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王初，并州人，仲舒之长子也。元和末，登进士第。诗十九首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    书秋
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王初</p>
                <pre>千里南云度塞鸿， 
秋容无迹淡平空。 
人间玉岭清宵月， 
天上银河白昼风。 
潘赋登山魂易断， 
楚歌遗佩怨何穷。 
往来未若奇张翰， 
欲鲙霜鲸碧海东。
                        </pre>
            </li>
            
            <li>
                <h3>
                    即夕
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王初</p>
                <pre>风幌凉生白袷衣， 
星榆才乱绛河低。 
月明休近相思树， 
恐有韩凭一处栖。
                        </pre>
            </li>
            
            <li>
                <h3>
                    延平天庆观
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王初</p>
                <pre>剑化江边绿构新， 
层台不染玉梯尘。 
千章隐篆标龙简， 
一曲空歌降凤钧。 
岚气湿衣云叶晚， 
天香飘户月枝春。 
盟经早晚闻仙语， 
学种三芝伴羽人。
                        </pre>
            </li>
            
            <li>
                <h3>
                    早春咏雪
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王初</p>
                <pre>句芒宫树已先开， 
珠蕊琼花斗剪裁。 
散作上林今夜雪， 
送教春色一时来。
                        </pre>
            </li>
            
            <li>
                <h3>
                    春日咏梅花二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王初</p>
                <pre>靓妆才罢粉痕新， 
递晓风回散玉尘。 
若遣有情应怅望， 
已兼残雪又兼春。 
青帝来时值远芳， 
残花残雪尚交光。 
隔年拟待春消息， 
得见春风已断肠。
                        </pre>
            </li>
            
            <li>
                <h3>
                    望雪
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王初</p>
                <pre>银花珠树晓来看， 
宿醉初醒一倍寒。 
已似王恭披鹤氅， 
凭栏仍是玉栏干。
                        </pre>
            </li>
            
            <li>
                <h3>
                    梅花二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王初</p>
                <pre>应为阳春信未传， 
固将青艳属残年。 
东君欲待寻佳约， 
剩寄衣香与粉绵。 
迎春雪艳飘零极， 
度夕蟾华掩映多。 
欲托清香传远信， 
一枝无计奈愁何。
                        </pre>
            </li>
            
            <li>
                <h3>
                    立春后作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王初</p>
                <pre>东君珂佩响珊珊， 
青驭多时下九关。 
方信玉霄千万里， 
春风犹未到人间。
                        </pre>
            </li>
            
            <li>
                <h3>
                    自和书秋
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王初</p>
                <pre>陇首斜飞避弋鸿， 
颓云萧索见层空。 
汉宫夜结双茎露， 
阊阖凉生六幕风。 
湘女怨弦愁不禁， 
鄂君香被梦难穷。 
江边两桨连歌渡， 
惊散游鱼莲叶东。
                        </pre>
            </li>
            
            <li>
                <h3>
                    舟次汴堤
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王初</p>
                <pre>曲岸兰丛雁飞起， 
野客维舟碧烟里。 
竿头五两转天风， 
白日杨花满流水。
                        </pre>
            </li>
            
            <li>
                <h3>
                    送叶秀才
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王初</p>
                <pre>快骑璁珑刻玉羁， 
河梁返照上征衣。 
层冰春近蟠龙起， 
九泽云闲独鹤飞。 
行想北山清梦断， 
重游西洛故人稀。 
汉庭狗监深知己， 
有日前驱负弩归。
                        </pre>
            </li>
            
            <li>
                <h3>
                    送王秀才谒池州吴都督
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王初</p>
                <pre>池阳去去跃雕鞍， 
十里长亭百草干。 
衣袂障风金镂细， 
剑光横雪玉龙寒。 
晴郊别岸乡魂断， 
晓树啼乌客梦残。 
南馆星郎东道主， 
摇鞭休问路行难。
                        </pre>
            </li>
            
            <li>
                <h3>
                    送陈校勘入宿
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王初</p>
                <pre>日落风回卷碧霓， 
芳蓬一夜拆龙泥。 
银台级级连清汉， 
桂子香浓月杵低。
                        </pre>
            </li>
            
            <li>
                <h3>
                    银河
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王初</p>
                <pre>阊阖疏云漏绛津， 
桥头秋夜鹊飞频。 
犹残仙媛湔裙水， 
几见星妃度袜尘。 
历历素榆飘玉叶， 
涓涓清月湿冰轮。 
年来若有乘槎客， 
为吊波灵是楚臣。
                        </pre>
            </li>
            
            <li>
                <h3>
                    雪霁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王初</p>
                <pre>星榆叶叶昼离披， 
云粉千重凝不飞。 
昆玉楼台珠树密， 
夜来谁向月中归。
                        </pre>
            </li>
            
            <li>
                <h3>
                    青帝
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王初</p>
                <pre>青帝邀春隔岁还， 
月娥孀独夜漫漫。 
韩凭舞羽身犹在， 
素女商弦调未残。 
终古兰岩栖偶鹤， 
从来玉谷有离鸾。 
几时幽恨飘然断， 
共待天池一水干。
                        </pre>
            </li>
            
    </ul>
</body>

</html>