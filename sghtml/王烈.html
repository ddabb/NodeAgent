<!DOCTYPE html>
<html lang="zh-CN">

<head>
    <meta charset="UTF-8">
    <title>
        王烈
    </title>
</head>

<body>
    <h1>
        王烈
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王烈，大历间人。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    塞上曲二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王烈</p>
                <pre>红颜岁岁老金微， 
砂碛年年卧铁衣。 
白草城中春不入， 
黄花戍上雁长飞。 
孤城夕对戍楼闲， 
回合青冥万仞山。 
明镜不须生白发， 
风沙自解老红颜。
                        </pre>
            </li>
            
            <li>
                <h3>
                    行路难
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 王烈</p>
                <pre>行客满长路， 
路长良足哀。 
白日持角弓， 
射人而取财。 
千金谁家子， 
纷纷死黄埃。 
见者不敢言， 
言者不得回。 
家人各望归， 
岂知长不来。
                        </pre>
            </li>
            
            <li>
                <h3>
                    酬崔峒
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王烈</p>
                <pre>徇世甘长往， 
逢时忝一官。 
欲朝青琐去， 
羞向白云看。 
荣宠无心易， 
艰危抗节难。 
思君写怀抱， 
非敢和幽兰。
                        </pre>
            </li>
            
            <li>
                <h3>
                    雪
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王烈</p>
                <pre>雪飞当梦蝶， 
风度几惊人。 
半夜一窗晓， 
平明千树春。 
花园应失路， 
白屋忽为邻。 
散入仙厨里， 
还如云母尘。
                        </pre>
            </li>
            
    </ul>
</body>

</html>