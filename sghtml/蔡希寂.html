<!DOCTYPE html>
<html lang="zh-CN">

<head>
    <meta charset="UTF-8">
    <title>
        蔡希寂
    </title>
</head>

<body>
    <h1>
        蔡希寂
    </h1>
    <p><strong>朝代:</strong>
        唐代
    </p>
    <p><strong>生平:</strong>
        蔡希寂，曲阿人，希周弟。为渭南尉（一云济南人，官至金部郎中）。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    同家兄题渭南王公别业
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 蔡希寂</p>
                <pre>好闲知在家， 
退迹何必深。 
不出人境外， 
萧条江海心。 
轩车自来往， 
空名对清阴。 
川涘将钓玉， 
乡亭期散金。 
素晖射流濑， 
翠色绵森林。 
曾为诗书癖， 
宁惟耕稼任。 
吾兄许微尚， 
枉道来相寻。 
朝庆老莱服， 
夕闲安道琴。 
文章遥颂美， 
寤寐增所钦。 
既郁苍生望， 
明时岂陆沉。
                        </pre>
            </li>
            
            <li>
                <h3>
                    洛阳客舍逢祖咏留宴
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蔡希寂</p>
                <pre>绵绵钟漏洛阳城， 
客舍贫居绝送迎。 
逢君贳酒因成醉， 
醉后焉知世上情。
                        </pre>
            </li>
            
            <li>
                <h3>
                    登福先寺上方然公禅室
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 蔡希寂</p>
                <pre>名都标佛刹， 
梵构临河干。 
举目上方峻， 
森森青翠攒。 
步登诸劫尽， 
忽造浮云端。 
当暑敞扃闼， 
却嫌絺绤寒。 
禅房最高顶， 
静者殊闲安。 
疏雨向空城， 
数峰帘外盘。 
午钟振衣坐， 
招我同一餐。 
真味杂饴露， 
众香唯茝兰。 
晚来恣偃俯， 
茶果仍留欢。
                        </pre>
            </li>
            
            <li>
                <h3>
                    赠张敬微
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 蔡希寂</p>
                <pre>大河东北望桃林， 
杂树冥冥结翠阴。 
不知君作神仙尉， 
特讶行来云雾深。
                        </pre>
            </li>
            
            <li>
                <h3>
                    陕中作
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 蔡希寂</p>
                <pre>西别秦关近， 
东行陕服长。 
川原馀让畔， 
歌吹忆遗棠。 
河水流城下， 
山云起路傍。 
更怜栖泊处， 
池馆绕林篁。
                        </pre>
            </li>
            
    </ul>
</body>

</html>