<!DOCTYPE html>
<html lang="zh-CN">

<head>
    <meta charset="UTF-8">
    <title>
        于季子
    </title>
</head>

<body>
    <h1>
        于季子
    </h1>
    <p><strong>朝代:</strong>
        唐代
    </p>
    <p><strong>生平:</strong>
        于季子，咸亨中登进士第，则天时司封员外。诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    咏云
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于季子</p>
                <pre>瑞云千里映， 
祥辉四望新。 
随风乱鸟翅， 
泛水结鱼鳞。 
布叶疑临夏， 
开花讵待春。 
愿得承嘉景， 
无令掩桂轮。
                        </pre>
            </li>
            
            <li>
                <h3>
                    咏汉高祖
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 于季子</p>
                <pre>百战方夷项， 
三章且代秦。 
功归萧相国， 
气尽戚夫人。
                        </pre>
            </li>
            
            <li>
                <h3>
                    咏萤
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 于季子</p>
                <pre>卉草诚幽贱， 
枯朽绝因依。 
忽逢借羽翼， 
不觉生光辉。 
直念恩华重， 
长嗟报效微。 
方思助日月， 
为许愿曾飞。
                        </pre>
            </li>
            
            <li>
                <h3>
                    咏项羽
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 于季子</p>
                <pre>北伐虽全赵， 
东归不王秦。 
空歌拔山力， 
羞作渡江人。
                        </pre>
            </li>
            
            <li>
                <h3>
                    奉和圣制夏日游石淙山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 于季子</p>
                <pre>九旗云布临嵩室， 
万骑星陈集颍川。 
瑞液含滋登禹膳， 
飞流荐响入虞弦。 
山扉野径朝花积， 
帐殿帷宫夏叶连。 
微臣献寿迎千寿， 
愿奉尧年倚万年。
                        </pre>
            </li>
            
            <li>
                <h3>
                    早春洛阳答杜审言
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 于季子</p>
                <pre>梓泽年光往复来， 
杜霸游人去不回。 
若非载笔登麟阁， 
定是吹箫伴凤台。 
路傍桃李花犹嫩， 
波上芙蕖叶未开。 
分明寄语长安道， 
莫教留滞洛阳才。
                        </pre>
            </li>
            
    </ul>
</body>

</html>