<!DOCTYPE html>
<html lang="zh-CN">

<head>
    <meta charset="UTF-8">
    <title>
        张旭
    </title>
</head>

<body>
    <h1>
        张旭
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张旭，字伯高，吴郡人。工书法。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    山行留客
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张旭</p>
                <pre>山光物态弄春辉， 
莫为轻阴便拟归。 
纵使晴明无雨色， 
入云深处亦沾衣。
                        </pre>
            </li>
            
            <li>
                <h3>
                    春游值雨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张旭</p>
                <pre>欲寻轩槛列清尊， 
江上烟云向晚昏。 
须倩东风吹散雨， 
明朝却待入华园。
                        </pre>
            </li>
            
            <li>
                <h3>
                    春草
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张旭</p>
                <pre>春草青青万里馀， 
边城落日见离居。 
情知海上三年别， 
不寄云间一纸书。
                        </pre>
            </li>
            
            <li>
                <h3>
                    柳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张旭</p>
                <pre>濯濯烟条拂地垂， 
城边楼畔结春思。 
请君细看风流意， 
未减灵和殿里时。
                        </pre>
            </li>
            
            <li>
                <h3>
                    桃花溪
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张旭</p>
                <pre>隐隐飞桥隔野烟， 
石矶西畔问渔船。 
桃花尽日随流水， 
洞在清溪何处边。
                        </pre>
            </li>
            
            <li>
                <h3>
                    清溪泛舟
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 张旭</p>
                <pre>旅人倚征棹， 
薄暮起劳歌。 
笑揽清溪月， 
清辉不厌多。
                        </pre>
            </li>
            
    </ul>
</body>

</html>