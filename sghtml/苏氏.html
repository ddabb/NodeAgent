<!DOCTYPE html>
<html lang="zh-CN">

<head>
    <meta charset="UTF-8">
    <title>
        苏氏
    </title>
</head>

<body>
    <h1>
        苏氏
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    万年欢
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 苏氏</p>
                <pre>日暖霜红， 
画戟门开， 
锦筵歌振梁尘。 
正是慈闱熙熙， 
庆诞佳辰。 
象服鱼轩灿烂， 
喜高年、福禄长新。 
承颜处， 
朱紫相将， 
更兼华胄诜诜。 
家声未论王谢， 
有禁中颇牧， 
江左机云。 
雁字鸳行， 
雍容高步金门。 
况有子孙侍列， 
拥阶庭、玉洁兰薰。 
持芳醑， 
满酌瑶觞， 
竞祝遐寿千春。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 苏氏</p>
                <pre>一夜东风穿绣户， 
融融暖应佳时。 
春来何处最先知。 
平明堤上柳。 
染遍郁金枝。 
姊妹嬉游时节近， 
今朝应怨来迟。 
凭谁说与到家期。 
玉钗头上胜， 
留待远人归。
                        </pre>
            </li>
            
            <li>
                <h3>
                    更漏子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 苏氏</p>
                <pre>小阑干， 
深院宇。 
依旧当时别处。 
朱户锁， 
玉楼空。 
一帘霜日红。 
弄珠江， 
何处是， 
望断碧云无际。 
凝泪眼， 
出重城。 
隔溪羌笛声。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 苏氏</p>
                <pre>孤馆深沈， 
晓寒天气。 
解鞍独自阑干倚。 
暗香浮动月黄昏， 
落梅风送沾衣袂。 
待写红笺， 
凭谁与寄。 
先教觅取嬉游地。 
到家正是早春时， 
小桃花下拼沈醉。
                        </pre>
            </li>
            
            <li>
                <h3>
                    长寿乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 苏氏</p>
                <pre>微寒应候。 
望日远六远， 
阶蓂初秀。 
爱景欲挂扶桑， 
漏残银箭， 
杓回瑶斗。 
庆高闳此际， 
掌上一颗明珠剖。 
有令容淑德， 
归逢佳偶。 
到如今， 
昼锦满堂贵胄。 
荣耀， 
久步禁， 
一一金章绿绶。 
更值棠棣连阴， 
虎符熊轼， 
夹河分守。 
况青云咫尺， 
朝暮入承明後*看彩衣争献， 
兰盈玉酎。 
祝千龄， 
共指松椿比寿。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 苏氏</p>
                <pre>星移斗转， 
玉蟾西下， 
渐觉东郊向晓。 
马嘶人语隔霜林， 
望千里、长安古道。 
珠宫姊妹， 
相逢方信， 
别後十分瘦了。 
上林归去正花时， 
争奈向、花前又老。
                        </pre>
            </li>
            
    </ul>
</body>

</html>