<!DOCTYPE html>
<html lang="zh-CN">

<head>
    <meta charset="UTF-8">
    <title>
        邵桂子
    </title>
</head>

<body>
    <h1>
        邵桂子
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邵桂子</p>
                <pre>知是今年， 
一冬较暖， 
开遍梅花。 
有一朵妖娆， 
塘之东畔， 
东君爱惜， 
云幕低遮。 
小萼微红， 
香腮傅粉， 
把寿阳妆取自夸。 
谁知道， 
忽移来秀水， 
深处人家。 
清香扑透窗纱。 
渐仙李秾华无等差。 
这冰姿一样， 
玉颜双好， 
月明静夜， 
疏影横斜。 
传语曹林， 
须将止渴， 
结子今番早早些。 
梅自笑， 
嗔贺新郎曲， 
待拍红牙。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邵桂子</p>
                <pre>离却京华， 
到这里、二千八百。 
穷醋大、齐齐整整， 
岂无贷揭。 
随地平章花与柳， 
为天评品风和月。 
只留得、一管钝毛锥， 
一丸墨。 
初不是， 
丝绵帛。 
又不是， 
茶盐铁。 
更有苏州破砚， 
兔园旧册。 
一领征衣半尘土， 
两头箬笠几风雪。 
问栏头、直得几多钱， 
从头说。
                        </pre>
            </li>
            
            <li>
                <h3>
                    百字令·念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邵桂子</p>
                <pre>三年幕画， 
是小试相业， 
桐阴相谱。 
协暂拥容心似佛， 
春在螺山螺浦。 
白玉无瑕， 
黄扉倚重， 
一府中流柱。 
箫然锦满， 
扁舟明日归去。 
此去南北才名， 
看青云隐驾， 
玉阶徐步。 
共说荆州老长史， 
宰相须还他做。 
沙路星明， 
甘棠人远， 
无计攀辕住。 
薰香三祝， 
苍生正望霖雨。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邵桂子</p>
                <pre>新雨黄花路。 
看清江、旌旗千骑， 
使君东去。 
万里归来城头角， 
吹彻家山旧处。 
惜洲鹭、留君不驻。 
白发遗民壶觞语， 
笑浣花邻里来襦裤。 
夸见早， 
恨来暮。 
故人只在山中住。 
记年时、肠断相望， 
天风海雨。 
满鬓星星华发少， 
君鬓尚今青否。 
休夸说、神仙官府。 
玉笥平生清入梦， 
会有时、乘兴携吾侣。 
就君醉， 
为君舞。
                        </pre>
            </li>
            
    </ul>
</body>

</html>