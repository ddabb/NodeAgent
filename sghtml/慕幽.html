<!DOCTYPE html>
<html lang="zh-CN">

<head>
    <meta charset="UTF-8">
    <title>
        慕幽
    </title>
</head>

<body>
    <h1>
        慕幽
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    三峡闻猿
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 慕幽</p>
                <pre>谁向兹来不恨生， 
声声都是断肠声。 
七千里外一家住， 
十二峰前独自行。 
瘴雨晚藏神女庙， 
蛮烟寒锁夜郎城。 
凭君且听哀吟好， 
会待青云道路平。
                        </pre>
            </li>
            
            <li>
                <h3>
                    冬日淮上别文上人
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 慕幽</p>
                <pre>家国各万里， 
同吟六七年。 
可堪随北雁， 
迢递向南天。 
水共行人远， 
山将落日连。 
春淮有双鲤， 
莫忘尺书传。
                        </pre>
            </li>
            
            <li>
                <h3>
                    剑客
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 慕幽</p>
                <pre>去住知何处， 
空将一剑行。 
杀人虽取次， 
为事爱公平。 
戟立嗔髭鬓， 
星流忿眼睛。 
晓来湘市说， 
拂曙别辽城。
                        </pre>
            </li>
            
            <li>
                <h3>
                    柳
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 慕幽</p>
                <pre>今古凭君一赠行， 
几回折尽复重生。 
五株斜傍渊明宅， 
千树低垂太尉营。 
临水带烟藏翡翠， 
倚风兼雨宿流莺。 
隋皇堤畔依依在， 
曾惹当时歌吹声。
                        </pre>
            </li>
            
            <li>
                <h3>
                    灯
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 慕幽</p>
                <pre>钟断危楼鸟不飞， 
荧荧何处最相宜。 
香然水寺僧开卷， 
笔写春帏客著诗。 
忽尔思多穿壁处， 
偶然心尽断缨时。 
孙康勤苦谁能念， 
少减馀光借与伊。
                        </pre>
            </li>
            
            <li>
                <h3>
                    酬和友人见寄
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 慕幽</p>
                <pre>劳歌好自看， 
终久偶齐桓。 
五字若教易， 
一名争得难。 
侵窗红树老， 
荫砌雪花残。 
莫效齐僚属， 
东归剪钓竿。
                        </pre>
            </li>
            
    </ul>
</body>

</html>