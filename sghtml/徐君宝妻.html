<!DOCTYPE html>
<html lang="zh-CN">

<head>
    <meta charset="UTF-8">
    <title>
        徐君宝妻
    </title>
</head>

<body>
    <h1>
        徐君宝妻
    </h1>
    <p><strong>朝代:</strong>
        宋代
    </p>
    <p><strong>生平:</strong>
        徐君宝妻（?—?） 姓名不详，岳州（今湖南岳阳）人。据明陶宗仪《辍耕录》记载：“岳州徐君宝妻某氏，亦同时被掳来杭，居韩蕲王（韩世忠）府。自岳至杭，相从数千里，其主者数欲犯之，而终以计脱。盖某氏有令姿，主者弗忍杀之也。一日主者怒甚，将即强焉。因告曰：‘俟妾祭谢先夫，然后乃为君妇不迟也。君奚怒哉!’主者喜诺。即严妆（盛妆）焚香，再拜默祝，南向饮泣，题《满江红》词一阕于壁上，已，投大池中以死。”
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 徐君宝妻</p>
                <pre>汉上繁华， 
江南人物， 
尚遗宣政风流。 
绿窗朱户， 
十里烂银钩。 
一旦刀兵齐举， 
旌旗拥、百万貔貅。 
长驱入， 
歌台舞榭， 
风卷落花愁。 
清平三百载， 
典章人物， 
扫地俱休。 
幸此身未北， 
犹客南州。 
破鉴徐郎何在， 
空惆怅、相见无由。 
从今後， 
梦魂千里， 
夜夜岳阳楼。
                        </pre>
            </li>
            
            <li>
                <h3>
                    霜天晓角
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 徐君宝妻</p>
                <pre>双峦斗碧， 
寒玉雕秋壁。 
两道凝螺天半， 
横无限、青青色。 
拍案涛声急。 
似鼓临邛瑟。 
窗下镜台鸾去， 
空留得、春山迹。
                        </pre>
            </li>
            
    </ul>
</body>

</html>