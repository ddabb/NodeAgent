<!DOCTYPE html>
<html lang="zh-CN">

<head>
    <meta charset="UTF-8">
    <title>
        朱涣
    </title>
</head>

<body>
    <h1>
        朱涣
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    百岁令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 朱涣</p>
                <pre>瑞芳楼下， 
有花中君子， 
群然相聚。 
笑把筒が露浥， 
来庆黄堂初度。 
净植无尘， 
清香近远， 
人与花名伍。 
六郎那得， 
这般潇洒襟宇。 
运了多少兵筹， 
依红泛绿， 
向俭池容与。 
歌裤方腾持节去， 
未许制衣湘楚。 
紫禁荷囊， 
玉堂莲炬， 
遍历清华处。 
归寻太乙， 
轻舟一叶江渚。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱涣</p>
                <pre>白云封断仙岩路， 
重重洞深窈。 
翠竹笼烟， 
苍崖溅瀑， 
古木阴森回抱。 
坛空不老。 
锁一片莓苔， 
几丝莎草。 
试把桃源， 
较量风景是谁好。 
乘鸾人去已久， 
只今惟有， 
鹤飞猿啸。 
树拥香幢， 
泉敲玉佩， 
疑是群仙重到。 
尘氛可笑。 
久志慕丹台， 
梦思蓬岛。 
愿挹英游， 
细参梨与枣。
                        </pre>
            </li>
            
    </ul>
</body>

</html>