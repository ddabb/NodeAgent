<!DOCTYPE html>
<html lang="zh-CN">

<head>
    <meta charset="UTF-8">
    <title>
        程长文
    </title>
</head>

<body>
    <h1>
        程长文
    </h1>
    <p><strong>朝代:</strong>
        唐代
    </p>
    <p><strong>生平:</strong>
        程长文，鄱阳人。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    春闺怨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 程长文</p>
                <pre>绮陌香飘柳如线， 
时光瞬息如流电。 
良人何处事功名， 
十载相思不相见。
                        </pre>
            </li>
            
            <li>
                <h3>
                    狱中书情上使君
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 程长文</p>
                <pre>妾家本住鄱阳曲， 
一片贞心比孤竹。 
当年二八盛容仪。 
红笺草隶恰如飞。 
尽日闲窗刺绣坐， 
有时极浦采莲归。 
谁道居贫守都邑， 
幽闺寂寞无人识。 
海燕朝归衾枕寒， 
山花夜落阶墀湿。 
强暴之男何所为， 
手持白刃向帘帏。 
一命任从刀下死， 
千金岂受暗中欺。 
我心匪石情难转， 
志夺秋霜意不移。 
血溅罗衣终不恨， 
疮黏锦袖亦何辞。 
县僚曾未知情绪， 
即便教人絷囹圄。 
朱唇滴沥独衔冤， 
玉箸阑干叹非所。 
十月寒更堪思人， 
一闻击柝一伤神。 
高髻不梳云已散， 
蛾眉罢扫月仍新。 
三尺严章难可越， 
百年心事向谁说。 
但看洗雪出圜扉， 
始信白圭无玷缺。
                        </pre>
            </li>
            
            <li>
                <h3>
                    铜雀台怨
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 程长文</p>
                <pre>君王去后行人绝， 
箫筝不响歌喉咽。 
雄剑无威光彩沈， 
宝琴零落金星灭。 
玉阶寂寞坠秋露， 
月照当时歌舞处。 
当时歌舞人不回， 
化为今日西陵灰。
                        </pre>
            </li>
            
    </ul>
</body>

</html>