<!DOCTYPE html>
<html lang="zh-CN">

<head>
    <meta charset="UTF-8">
    <title>
        程节斋
    </title>
</head>

<body>
    <h1>
        程节斋
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    木兰花·玉楼春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程节斋</p>
                <pre>瑶池开宴後， 
问甚处、赋蟠桃。 
有砌底芝兰， 
涧边苹藻， 
淑德方高。 
闺中秀、林下气， 
是寻常空委蓬蒿。 
相映鱼轩黄绶， 
行膺鸾锦金罗。 
自惭半子误恩多。 
所祝意如何。 
愿台星旁映， 
寿星齐照， 
乐自陶陶。 
芝田阆风何在， 
但从今、岁岁此高歌。 
敬上一卮为寿， 
神仙九酝香醪。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程节斋</p>
                <pre>西风吹昨梦， 
直飞上、广寒宫。 
见绛节霓旌， 
常娥延伫， 
玉立双童。 
殷勤桂枝分付， 
却为言、当日有仙翁。 
谪堕人间几载， 
只今恰挂桑蓬。 
佳音未返碧楼空。 
青鸟耗难通。 
闻洞府已成， 
南州占断， 
皓月光风。 
前期十日佳席， 
倩一言、为写此清衷。 
三岛十洲佳致， 
奈何携近尘笼。
                        </pre>
            </li>
            
            <li>
                <h3>
                    水调歌·水调
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程节斋</p>
                <pre>都尉部千弩， 
旧事汉材官。 
连拳一臂三石， 
夜半破阴山。 
曾使中有扪足， 
造次摧坚挫锐， 
分白辱宠涓。 
省括一机耳， 
人未识黄间。 
锦为标， 
虽有戏， 
技为难。 
疾飞两箭， 
兄弟齐夺姓名还。 
虎帐有筹第一， 
龙榜预占双捷， 
底事足荣观。 
未数蹶张辈， 
容易立朝端。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程节斋</p>
                <pre>秋色正潇洒， 
佳气夜充闾。 
人传好语， 
君家门左正垂弧。 
毕万从来有後， 
释氏果然抱送， 
丹穴凤生雏。 
未作汤饼客， 
先写弄獐书。 
参军妇， 
贤相敌， 
古来无。 
锺奇毓秀， 
应是积善庆之馀。 
想见珠庭玉角， 
表表出群英物， 
我已预知渠。 
他日容相顾， 
啼看定何如。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程节斋</p>
                <pre>自古人言， 
庆在子孙， 
端有由来。 
看长庚孕李， 
昴星佐汉， 
福从人召， 
瑞自天开。 
曾忆当年， 
乃翁熊梦， 
岂在区区春祀禖。 
祗凭个、仁心积累， 
厚德栽培。 
天工信巧安排。 
试说与君当一笑哉。 
记年时此际， 
嗷嗷万口， 
俾之粒食， 
活及婴孩。 
岁始星周， 
事还好在， 
故遣麒麟出此胎。 
何须问， 
是兴宗必矣， 
业广基恢。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程节斋</p>
                <pre>吾家三母。 
先後相为寿。 
管领诸郎尽明秀。 
都是婺女星宿。 
华筵今日居先。 
适逾甲子周天。 
敬以庄椿为祝， 
举觞我愿年年。
                        </pre>
            </li>
            
    </ul>
</body>

</html>