<!DOCTYPE html>
<html lang="zh-CN">

<head>
    <meta charset="UTF-8">
    <title>
        贺知章
    </title>
</head>

<body>
    <h1>
        贺知章
    </h1>
    <p><strong>朝代:</strong>
        唐代
    </p>
    <p><strong>生平:</strong>
        贺知章（659－744）字季真，会稽（今浙江绍兴）人，写景之作，较清新通俗。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    咏柳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 贺知章</p>
                <pre>碧玉妆成一树高， 
万条垂下绿丝绦。 
不知细叶谁裁出， 
二月春风似剪刀。
                        </pre>
            </li>
            
            <li>
                <h3>
                    回乡偶书·其一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 贺知章</p>
                <pre>少小离家老大回， 
乡音无改鬓毛衰。 
儿童相见不相识， 
笑问客从何处来。
                        </pre>
            </li>
            
            <li>
                <h3>
                    回乡偶书·其二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 贺知章</p>
                <pre>离别家乡岁月多， 
近来人事半消磨。 
惟有门前镜湖水， 
春风不改旧时波。
                        </pre>
            </li>
            
            <li>
                <h3>
                    太和
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺知章</p>
                <pre>昭昭有唐， 
天俾万国。 
列祖应命， 
四宗顺则。 
申锡无疆， 
宗我同德。 
曾孙继绪， 
享神配极。 
三年禅社首祭地祗乐章八首”， 
署名“太常少卿贺知章作”。 
其中第　八首《灵具醉》为源乾曜所作， 
不录。
                        </pre>
            </li>
            
            <li>
                <h3>
                    奉和圣制送张说上集贤学士赐宴赋得谟字
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺知章</p>
                <pre>西学垂玄览， 
东堂发圣谟。 
天光烛武殿， 
时宰集鸿都。 
枯朽沾皇泽， 
(儇去亻右加羽)飞舞帝梧。 
迹同游汗漫， 
荣是出泥涂。 
三叹承汤鼎， 
千欢接舜壶。 
微躯不可答， 
空欲咏依蒲。
                        </pre>
            </li>
            
            <li>
                <h3>
                    奉和圣制送张说巡边
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺知章</p>
                <pre>荒憬尽怀忠， 
梯航已自通。 
九攻虽不战， 
五月尚持戎。 
遣戍征周牒， 
恢边重汉功。 
选车命元宰， 
授律取文雄。 
胄出天弧上， 
谋成帝幄中。 
诏旂分夏物， 
专土锡唐弓。 
帐宿伊川右， 
钲传晋苑东。 
饔人藉蕡实， 
乐正理丝桐。 
岐陌涵馀雨， 
离川照晚虹。 
恭闻咏方叔， 
千载舞皇风。
                        </pre>
            </li>
            
            <li>
                <h3>
                    奉和御制春台望
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺知章</p>
                <pre>青阳布王道， 
玄览陶真性。 
欣若天下春， 
高逾域中圣。 
神皋类观赏， 
帝里如悬镜。 
缭绕八川浮， 
岧峣双阙映。 
晓色遍昭阳， 
晴云卷建章。 
华滋的皪丹青树， 
颢气氤氲金玉堂。 
尚有灵蛇下鄜畤， 
还征瑞宝入陈仓。 
自昔秦奢汉穷武， 
后庭万馀宫百数。 
旗回五丈殿千门， 
连绵南隥出西垣。 
广画螓蛾夸窈窕， 
罗生玳瑁象昆仑。 
乃眷天晴兴隐恤， 
古来土木良非一。 
荆临章观赵丛台。 
何如尧阶将禹室。 
层栏窈窕下龙舆， 
清管逶迤半绮疏。 
一听南风引鸾舞， 
长谣北极仰鹑居。
                        </pre>
            </li>
            
            <li>
                <h3>
                    寿和
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺知章</p>
                <pre>惟以明发， 
有怀载殷。 
乐盈而反， 
礼顺其禋。 
立清以献， 
荐欲是亲。 
于穆不已， 
裒对斯臻。 
穆穆天子， 
告成岱宗。 
大裘如濡， 
执珽有颙。 
乐以平志， 
礼以和容。 
上帝临我， 
云胡肃邕。
                        </pre>
            </li>
            
            <li>
                <h3>
                    晓发
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 贺知章</p>
                <pre>江皋闻曙钟， 
轻枻理还舼。 
海潮夜约约， 
川露晨溶溶。 
始见沙上鸟， 
犹埋云外峰。 
故乡杳无际， 
明发怀朋从。
                        </pre>
            </li>
            
            <li>
                <h3>
                    望人家桃李花
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺知章</p>
                <pre>山源夜雨度仙家， 
朝发东园桃李花。 
桃花红兮李花白， 
照灼城隅复南陌。 
南陌青楼十二重， 
春风桃李为谁容。 
弃置千金轻不顾， 
踟蹰五马谢相逢。 
徒言南国容华晚， 
遂叹西家飘落远。 
的皪长奉明光殿， 
氛氲半入披香苑。 
苑中珍木元自奇， 
黄金作叶白银枝。 
千年万岁不凋落， 
还将桃李更相宜。 
桃李从来露井傍， 
成蹊结影矜艳阳。 
莫道春花不可树， 
会持仙实荐君王。
                        </pre>
            </li>
            
            <li>
                <h3>
                    相和歌辞·采莲曲
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 贺知章</p>
                <pre>稽山罢雾郁嵯峨， 
镜水无风也自波。 
莫言春度芳菲尽， 
别有中流采芰荷。
                        </pre>
            </li>
            
            <li>
                <h3>
                    答朝士
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 贺知章</p>
                <pre>鈒镂银盘盛蛤蜊， 
镜湖莼菜乱如丝。 
乡曲近来佳此味， 
遮渠不道是吴儿。
                        </pre>
            </li>
            
            <li>
                <h3>
                    肃和
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺知章</p>
                <pre>黄祗是祗， 
我其夙夜。 
夤畏诚洁， 
匪遑宁舍。 
礼以琮玉， 
荐厥茅藉。 
念兹降康， 
胡宁克暇。
                        </pre>
            </li>
            
            <li>
                <h3>
                    董孝子黯复仇
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 贺知章</p>
                <pre>十年心事苦， 
惟为复恩仇。 
两意既已尽， 
碧山吾白头。
                        </pre>
            </li>
            
            <li>
                <h3>
                    送人之军
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 贺知章</p>
                <pre>常经绝脉塞， 
复见断肠流。 
送子成今别， 
令人起昔愁。 
陇云晴半雨， 
边草夏先秋。 
万里长城寄， 
无贻汉国忧。
                        </pre>
            </li>
            
            <li>
                <h3>
                    采莲曲
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 贺知章</p>
                <pre>稽山云雾郁嵯峨， 
镜水无风也自波。 
莫言春度芳菲尽， 
别有中流采芰荷。
                        </pre>
            </li>
            
            <li>
                <h3>
                    雍和
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贺知章</p>
                <pre>夙夜宥密， 
不敢宁宴。 
五齐既陈， 
八音在县。 
粢盛以洁， 
房俎斯荐。 
惟德惟馨， 
尚兹克遍。
                        </pre>
            </li>
            
            <li>
                <h3>
                    顺和
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 贺知章</p>
                <pre>至哉含柔德， 
万物资以生。 
常顺称厚载， 
流谦通变盈。 
圣心事能察， 
增广陈厥诚。 
黄祗俨如在， 
泰折俟咸亨。
                        </pre>
            </li>
            
            <li>
                <h3>
                    题袁氏别业
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 贺知章</p>
                <pre>主人不相识， 
偶坐为林泉。 
莫漫愁沽酒， 
囊中自有钱。
                        </pre>
            </li>
            
    </ul>
</body>

</html>