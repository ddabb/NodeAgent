<!DOCTYPE html>
<html lang="zh-CN">

<head>
    <meta charset="UTF-8">
    <title>
        张荐
    </title>
</head>

<body>
    <h1>
        张荐
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张荐，字孝举，深州人，鷟之孙。敏锐有文辞，为颜真卿所赏。真卿陷李希烈，荐上疏论救，为左拾遗。论卢杞奸恶，德宗纳之，擢谏议大夫。将疏裴延龄恶，延龄知之，遣使回鹘，还为秘书少监。复使吐番，三临绝域，占对详辩。卒赠礼部尚书。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和潘孟阳春日雪回文绝句
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 张荐</p>
                <pre>迟迟日气暖， 
漫漫雪天春。 
知君欲醉饮， 
思见此交亲。
                        </pre>
            </li>
            
            <li>
                <h3>
                    奉酬礼部阁老转韵离合见赠
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张荐</p>
                <pre>移居既同里， 
多幸陪君子。 
弘雅重当朝， 
弓旌早见招。 
植根琼林圃， 
直夜金闺步。 
劝深子玉铭， 
力竞相如赋。 
间阔向春闱， 
日复想光仪。 
格言信难继， 
木石强为词。
                        </pre>
            </li>
            
    </ul>
</body>

</html>