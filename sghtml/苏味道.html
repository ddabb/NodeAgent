<!DOCTYPE html>
<html lang="zh-CN">

<head>
    <meta charset="UTF-8">
    <title>
        苏味道
    </title>
</head>

<body>
    <h1>
        苏味道
    </h1>
    <p><strong>朝代:</strong>
        唐代
    </p>
    <p><strong>生平:</strong>
        苏味道（648－705）赵州栾城人。进士出身，官至宰相，诗多应制之作。有《苏味道集》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九江日南济北接蕲春南与浔阳岸
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 苏味道</p>
                <pre>江路一悠哉， 
滔滔九派来。 
远潭昏似雾， 
前浦沸成雷。 
鳞介多潜育， 
渔商几溯洄。 
风摇蜀柿下， 
日照楚萍开。 
近漱湓城曲， 
斜吹蠡泽隈。 
锡龟犹入贡， 
浮兽罢为灾。 
津吏挥桡疾， 
邮童整传催。 
归心讵可问， 
为视落潮回。
                        </pre>
            </li>
            
            <li>
                <h3>
                    使岭南闻崔马二御史并拜台郎
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 苏味道</p>
                <pre>振鹭齐飞日， 
迁莺远听闻。 
明光共待漏， 
清鉴各披云。 
喜得廊庙举， 
嗟为台阁分。 
故林怀柏悦， 
新幄阻兰薰。 
冠去神羊影， 
车迎瑞雉群。 
远从南斗外， 
遥仰列星文。
                        </pre>
            </li>
            
            <li>
                <h3>
                    初春行宫侍宴应制得天字
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 苏味道</p>
                <pre>温液吐涓涓， 
跳波急应弦。 
簪裾承睿赏， 
花柳发韶年。 
圣酒千钟洽， 
宸章七曜悬。 
微臣从此醉， 
还似梦钧天。
                        </pre>
            </li>
            
            <li>
                <h3>
                    单于川对雨二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 苏味道</p>
                <pre>崇朝遘行雨， 
薄晚屯密云。 
缘阶起素沫， 
竟水聚圆文。 
河柳低未举， 
山花落已芬。 
清尊久不荐， 
淹留遂待君。 
飞雨欲迎旬， 
浮云已送春。 
还从濯枝后， 
来应洗兵辰。 
气合龙祠外， 
声过鲸海滨。 
伐邢知有属， 
已见静边尘。
                        </pre>
            </li>
            
            <li>
                <h3>
                    和武三思于天中寺寻复礼上人之作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 苏味道</p>
                <pre>藩戚三雍暇， 
禅居二室隈。 
忽闻从桂苑， 
移步践花台。 
敏学推多艺， 
高谈属辩才。 
是非宁滞著， 
空有掠嫌猜。 
五行幽机畅， 
三蕃妙键开。 
味同甘露洒， 
香似逆风来。 
砌古留方石， 
池清辨烧灰。 
人寻鹤洲返， 
月逐虎溪回。 
企躅瞻飞盖， 
攀游想渡杯。 
愿陪为善乐， 
从此去尘埃。
                        </pre>
            </li>
            
            <li>
                <h3>
                    咏井
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 苏味道</p>
                <pre>玲珑映玉槛， 
澄澈泻银床。 
流声集孔雀， 
带影出羵羊。 
桐落秋蛙散， 
桃舒春锦芳。 
帝力终何有， 
机心庶此忘。
                        </pre>
            </li>
            
            <li>
                <h3>
                    咏石
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 苏味道</p>
                <pre>济北甄神贶， 
河西濯锦文。 
声应天池雨， 
影触岱宗云。 
燕归犹可候， 
羊起自成群。 
何当握灵髓， 
高枕绝嚣氛。
                        </pre>
            </li>
            
            <li>
                <h3>
                    咏虹
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 苏味道</p>
                <pre>纡馀带星渚， 
窈窕架天浔。 
空因壮士见， 
还共美人沉。 
逸照含良玉， 
神花藻瑞金。 
独留长剑彩， 
终负昔贤心。
                        </pre>
            </li>
            
            <li>
                <h3>
                    咏雾
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 苏味道</p>
                <pre>氤氲起洞壑， 
遥裔匝平畴。 
乍似含龙剑， 
还疑映蜃楼。 
拂林随雨密， 
度径带烟浮。 
方谢公超步， 
终从彦辅游。
                        </pre>
            </li>
            
            <li>
                <h3>
                    咏霜
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 苏味道</p>
                <pre>金祇暮律尽， 
玉女暝氛归。 
孕冷随钟彻， 
飘华逐剑飞。 
带日浮寒影， 
乘风进晚威。 
自有贞筠质， 
宁将庶草腓。
                        </pre>
            </li>
            
            <li>
                <h3>
                    奉和受图温洛应制
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 苏味道</p>
                <pre>绿绮膺河检， 
清坛俯洛滨。 
天旋俄制跸， 
孝享属严禋。 
陟配光三祖， 
怀柔洎百神。 
雾开中道日， 
雪敛属车尘。 
预奉咸英奏， 
长歌亿万春。
                        </pre>
            </li>
            
            <li>
                <h3>
                    始背洛城秋郊瞩目奉怀台中诸侍御
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 苏味道</p>
                <pre>薄游忝霜署， 
直指戒冰心。 
荔浦方南纪， 
蘅皋暂北临。 
山晴关塞断， 
川暮广城阴。 
场圃通圭甸， 
沟塍碍石林。 
野童来捃拾， 
田叟去讴吟。 
蟋蟀秋风起， 
蒹葭晚露深。 
帝城犹郁郁， 
征传几駸駸。 
回忆披书地， 
劳歌谢所钦。
                        </pre>
            </li>
            
            <li>
                <h3>
                    嵩山石淙侍宴应制
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 苏味道</p>
                <pre>雕舆藻卫拥千官， 
仙洞灵溪访九丹。 
隐暧源花迷近路， 
参差岭竹扫危坛。 
重崖对耸霞文驳， 
瀑水交飞雨气寒。 
天洛宸襟有馀兴， 
裴回周矖驻归銮。 
第六十六卷
                        </pre>
            </li>
            
            <li>
                <h3>
                    正月十五夜
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 苏味道</p>
                <pre>火树银花合， 
星桥铁锁开。 
暗尘随马去， 
明月逐人来。 
游伎皆秾李， 
行歌径落梅。 
金吾夜不禁， 
玉漏莫相催。
                        </pre>
            </li>
            
            <li>
                <h3>
                    赠封御史入台
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 苏味道</p>
                <pre>故事推三独， 
兹辰对两闱。 
夕鸦共鸣舞， 
屈草接芳菲。 
盛府持清橐， 
殊章动绣衣。 
风连台阁起， 
霜就简书飞。 
凛凛当朝色， 
行行满路威。 
惟当击隼去， 
复睹落雕归。
                        </pre>
            </li>
            
    </ul>
</body>

</html>