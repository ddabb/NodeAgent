<!DOCTYPE html>
<html lang="zh-CN">

<head>
    <meta charset="UTF-8">
    <title>
        曹丕
    </title>
</head>

<body>
    <h1>
        曹丕
    </h1>
    <p><strong>朝代:</strong>
        三国两晋
    </p>
    <p><strong>生平:</strong>
        曹丕(187-226)字子恒，曹操次子，是建安文坛的领袖人物。建安二十五年汉帝即位，即魏文帝。他的《燕歌行》是现存最早而且艺术上很完整的七言诗。有《魏文帝集》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    善哉行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    三国两晋, 曹丕</p>
                <pre>上山采薇， 
薄暮苦饥。 
溪谷多风， 
霜露沾衣。 
野雉群雊， 
猿猴相追。 
还望故乡， 
郁何垒垒！ 
高山有崖， 
林木有枝。 
忧来无方， 
人莫之知。 
人生如寄， 
多忧何为？ 
今我不乐， 
岁月如驰。 
汤汤川流， 
中有行舟。 
随波转薄， 
有似客游。 
策我良马， 
被我轻裘。 
载驰载驱， 
聊以忘忧。
                        </pre>
            </li>
            
            <li>
                <h3>
                    杂诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    三国两晋, 曹丕</p>
                <pre>漫漫秋夜长， 
烈烈北风凉。 
辗转不能寐， 
披衣起彷徨。 
彷徨忽已久， 
白露沾我裳。 
俯视清水波， 
仰看明月光。 
天汉回西流， 
三五正纵横。 
草虫鸣何悲， 
孤雁独南翔。 
郁郁多悲思， 
绵绵思故乡。 
愿飞安得翼， 
欲济河无梁。 
向风长叹息， 
断绝我中肠。
                        </pre>
            </li>
            
            <li>
                <h3>
                    燕歌行
                </h3>
                <p><strong>形式:</strong>
                    七律
                </p>
                <p><strong>标签:</strong>
                    三国两晋, 曹丕</p>
                <pre>秋风萧瑟天气凉， 
草木摇落露为霜。 
群燕辞归雁南翔， 
念君客游思断肠。 
慊慊思归恋故乡， 
君何淹留寄他方？ 
贱妾茕茕守空房， 
忧来思君不敢忘， 
不觉泪下沾衣裳。 
援琴鸣弦发清商， 
短歌微吟不能长。 
明月皎皎照我床， 
星汉西流夜未央。 
牵牛织女摇踵望， 
尔独何辜限河梁？
                        </pre>
            </li>
            
            <li>
                <h3>
                    秋胡行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    三国两晋, 曹丕</p>
                <pre>朝与佳人期， 
日夕殊不来。 
嘉肴不尝， 
旨酒停杯。 
寄言飞鸟， 
告余不能。 
俯折兰英， 
仰结桂枝。 
佳人不在， 
结之何为？ 
从尔何所之？ 
乃在大诲隅。 
灵若道言， 
贻尔明珠。 
企予望之， 
步立踟蹰。 
佳人不来， 
何得斯须。
                        </pre>
            </li>
            
    </ul>
</body>

</html>