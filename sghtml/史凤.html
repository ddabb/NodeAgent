<!DOCTYPE html>
<html lang="zh-CN">

<head>
    <meta charset="UTF-8">
    <title>
        史凤
    </title>
</head>

<body>
    <h1>
        史凤
    </h1>
    <p><strong>朝代:</strong>
        唐代
    </p>
    <p><strong>生平:</strong>
        史凤，宣城妓也，诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    传香枕
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 史凤</p>
                <pre>韩寿香从何处传， 
枕边芳馥恋婵娟。 
休疑粉黛加铤刃， 
玉女旃檀侍佛前。
                        </pre>
            </li>
            
            <li>
                <h3>
                    八分羊
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 史凤</p>
                <pre>党家风味足肥羊， 
绮阁留人漫较量。 
万羊亦是男儿事， 
莫学狂夫取次尝。
                        </pre>
            </li>
            
            <li>
                <h3>
                    神鸡枕
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 史凤</p>
                <pre>枕绘鸳鸯久与栖， 
新裁雾縠斗神鸡。 
与郎酣梦浑忘晓， 
鸡亦留连不肯啼。
                        </pre>
            </li>
            
            <li>
                <h3>
                    迷香洞
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 史凤</p>
                <pre>洞口飞琼佩羽霓， 
香风飘拂使人迷。 
自从邂逅芙蓉帐， 
不数桃花流水溪。
                        </pre>
            </li>
            
            <li>
                <h3>
                    锁莲灯
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 史凤</p>
                <pre>灯锁莲花花照罍， 
翠钿同醉楚台巍。 
残灰剔罢携纤手， 
也胜金莲送辙回。
                        </pre>
            </li>
            
            <li>
                <h3>
                    闭门羹
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 史凤</p>
                <pre>一豆聊供游冶郎， 
去时忙唤锁仓琅。 
入门独慕相如侣， 
欲拨瑶琴弹凤凰。
                        </pre>
            </li>
            
            <li>
                <h3>
                    鲛红被
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 史凤</p>
                <pre>肱被当年仅御寒， 
青楼惯染血猩纨。 
牙床舒卷鹓鸾共， 
正值窗棂月一团。
                        </pre>
            </li>
            
    </ul>
</body>

</html>