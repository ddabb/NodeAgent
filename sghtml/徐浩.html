<!DOCTYPE html>
<html lang="zh-CN">

<head>
    <meta charset="UTF-8">
    <title>
        徐浩
    </title>
</head>

<body>
    <h1>
        徐浩
    </h1>
    <p><strong>朝代:</strong>
        唐代
    </p>
    <p><strong>生平:</strong>
        徐浩，字季海，越州人。少举明经。工草隶。以张说荐，为丽正殿校理，三迁右拾遗。张守珪表佐幽州幕，改监察御史，历宪部郎中。肃宗即位，拜中书舍人。时天下事殷，诏令俱出其手，文词赡给。加尚书右丞，除国子祭酒。寻贬卢州长史。代宗征还，仍拜中书舍人，迁工部侍郎、岭南节度观察使。又为吏部侍郎、集贤殿学士。为李栖筠所弹，贬明州别驾。终彭王傅。卒赠太子少师。世称其书法如怒猊抉石，渴骥奔泉。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    宝林寺作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 徐浩</p>
                <pre>兹山昔飞来， 
远自琅琊台。 
孤岫龟形在， 
深泉鳗井开。 
越王屡登陟， 
何相传词才。 
塔庙崇其巅， 
规模称壮哉。 
禅堂清溽润， 
高阁无恢炱。 
照耀珠吐月， 
铿轰钟隐雷。 
揆余久缨弁， 
末路遭邅回。 
一弃沧海曲， 
六年稽岭隈。 
逝川惜东驶， 
驰景怜西颓。 
腰带愁疾减， 
容颜衰悴催。 
赖居兹寺中， 
法士多瑰能。 
洗心听经论， 
礼足蠲凶灾。 
永愿依胜侣， 
清江乘度杯。
                        </pre>
            </li>
            
            <li>
                <h3>
                    谒禹庙
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 徐浩</p>
                <pre>亩浍敷四海， 
川源涤九州。 
既膺九命锡， 
乃建洪范畴。 
鼎革固天启， 
运兴匪人谋。 
肇开宅土业， 
永庇昏垫忧。 
山足灵庙在， 
门前清镜流。 
象筵陈玉帛， 
容卫俨戈矛。 
探穴图书朽， 
卑宫堂殿修。 
梅梁今不坏， 
松祏古仍留。 
负责故乡近， 
朅来申俎羞。 
为鱼知造化， 
叹凤仰徽猷。 
不复闻夏乐， 
唯馀奏楚幽。 
婆娑非舞羽， 
镗鞳异鸣球。 
盛德吾无间， 
高功谁与俦。 
灾淫破凶慝， 
祚圣拥神休。 
出谷莺初语， 
空山猿独愁。 
春晖生草树， 
柳色暖汀州。 
恩贷题舆重， 
荣殊衣锦游。 
宦情同械系， 
生理任桴浮。 
地极临沧海， 
天遥过斗牛。 
精诚如可谅， 
他日寄冥搜。
                        </pre>
            </li>
            
    </ul>
</body>

</html>