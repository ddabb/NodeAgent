<!DOCTYPE html>
<html lang="zh-CN">

<head>
    <meta charset="UTF-8">
    <title>
        孟宾于
    </title>
</head>

<body>
    <h1>
        孟宾于
    </h1>
    <p><strong>朝代:</strong>
        唐代
    </p>
    <p><strong>生平:</strong>
        字国仪，连州人。天福九年登第，还乡为马氏从事。后归南唐，为涂阳令。坐系，赦归，后主起为水部员外，致仕。初居吉州玉笥山，自号群玉峰叟。有《金鳌集》二卷，今存诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    公子行
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟宾于</p>
                <pre>锦衣红夺彩霞明， 
侵晓春游向野庭。 
不识农夫辛苦力， 
骄骢蹋烂麦青春。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 孟宾于</p>
                <pre>远树连沙静， 
闲舟入浦迟。 
帘垂群吏散， 
苔长讼庭闲。 
去年曾折处， 
今日又垂条。 
早知落处随疏雨， 
悔得开时顺暖风。 
千家帘幕春空在， 
几处楼台月自明。 
腊雪化为流水去， 
春风吹出好山来。 
昔日声尘喧洛下， 
近年诗句满江南。 
匝地人家凭槛见， 
远山秋色卷帘看。 
蟾宫空手下， 
泽国更谁来。 
水国二亲应探榜， 
龙门三月又伤春。 
仙鸟却回空说梦， 
清朝未达自嫌身。 
失意从他桃李春， 
嵩阳经过歇行尘。 
云僧不见城中事， 
问是今年第几人。 
因逢日者教重应， 
忍被云僧劝却归。
                        </pre>
            </li>
            
            <li>
                <h3>
                    怀连上旧居
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 孟宾于</p>
                <pre>闲思连上景难齐， 
树绕仙乡路绕溪。 
明月夜舟渔父唱， 
春风平野鹧鸪啼。 
城边寄信归云外， 
花下倾杯到日西。 
更忆海阳垂钓侣， 
昔年相遇草萋萋。
                        </pre>
            </li>
            
            <li>
                <h3>
                    晚眺
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 孟宾于</p>
                <pre>倚杖残秋里， 
吟中四顾频。 
西风天际雁， 
落日渡头人。 
草色衰平野， 
山阴敛暮尘。 
却寻苔径去， 
明月照村邻。
                        </pre>
            </li>
            
            <li>
                <h3>
                    湘江亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟宾于</p>
                <pre>独宿大中年里寺， 
樊笼得出事无心。 
寒山梦觉一声磬， 
霜叶满林秋正深。
                        </pre>
            </li>
            
            <li>
                <h3>
                    献主司
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟宾于</p>
                <pre>那堪雨后更闻蝉， 
溪隔重湖路七千。 
忆昔故园杨柳岸， 
全家送上渡头船。
                        </pre>
            </li>
            
            <li>
                <h3>
                    蟠溪怀古
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 孟宾于</p>
                <pre>良哉吕尚父， 
深隐始归周。 
钓石千年在， 
春风一水流。 
松根盘藓石， 
花影卧沙鸥。 
谁更怀韬术， 
追思古渡头。
                        </pre>
            </li>
            
            <li>
                <h3>
                    题梅仙馆
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟宾于</p>
                <pre>仙界路遥云缥缈， 
古坛风冷叶萧骚。 
后来岂合言淹滞， 
一尉升腾道最高。
                        </pre>
            </li>
            
            <li>
                <h3>
                    题颜氏亭宇
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟宾于</p>
                <pre>园林萧洒闻来久， 
欲访因循二十秋。 
今日开襟吟不尽， 
碧山重叠水长流。
                        </pre>
            </li>
            
    </ul>
</body>

</html>