<!DOCTYPE html>
<html lang="zh-CN">

<head>
    <meta charset="UTF-8">
    <title>
        李元纮
    </title>
</head>

<body>
    <h1>
        李元纮
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李元纮，字大纲，京兆万年人。本姓丙氏，曾祖粲率众归高祖，因赐姓。元纮初为雍州司户，太平公主占民碾硙，元纮断还民。雍州长史窦怀贞惧势，促令改断。元纮大署判后曰：&amp;quot;南州可移，此断不可摇。&amp;quot;开元初，擢京兆尹。帝欲用为尚书，执政以其资浅，乃拜户部侍郎。寻进中书侍郎，同中书门下平章事。元纮当国峻崖，检抑奔竞，家无储积，宋璟尝称之。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和圣制送张说上集贤学士赐宴
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李元纮</p>
                <pre>硕儒延凤沼， 
金马被鸿私。 
馔玉趋丹禁， 
笺花降紫墀。 
衔恩倾旨酒， 
鼓舞咏康时。 
暂觏群书缉， 
逾昭盛业丕。 
接筵欣有命， 
搦管愧无词。 
自惊一何幸， 
太阳还及葵。
                        </pre>
            </li>
            
            <li>
                <h3>
                    相思怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李元纮</p>
                <pre>望月思氛氲， 
朱衾懒更熏。 
春生翡翠帐， 
花点石榴裙。 
燕语时惊妾， 
莺啼转忆君。 
交河一万里， 
仍隔数重云。
                        </pre>
            </li>
            
            <li>
                <h3>
                    绿墀怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李元纮</p>
                <pre>征马噪金珂， 
嫖姚向北河。 
绿苔行迹少， 
红粉泪痕多。 
宝屋粘花絮， 
银筝覆网罗。 
别君如昨日， 
青海雁频过。
                        </pre>
            </li>
            
    </ul>
</body>

</html>