<!DOCTYPE html>
<html lang="zh-CN">

<head>
    <meta charset="UTF-8">
    <title>
        张窈窕
    </title>
</head>

<body>
    <h1>
        张窈窕
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张窈窕，寓居于蜀，当时诗人雅相推重。诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    上成都在事
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张窈窕</p>
                <pre>昨日卖衣裳， 
今日卖衣裳。 
衣裳浑卖尽， 
羞见嫁时箱。 
有卖愁仍缓， 
无时心转伤。 
故园有虏隔， 
何处事蚕桑。
                        </pre>
            </li>
            
            <li>
                <h3>
                    寄故人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张窈窕</p>
                <pre>淡淡春风花落时， 
不堪愁望更相思。 
无金可买长门赋， 
有恨空吟团扇诗。
                        </pre>
            </li>
            
            <li>
                <h3>
                    春思二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 张窈窕</p>
                <pre>门前梅柳烂春辉， 
闭妾深闺绣舞衣。 
双燕不知肠欲断， 
衔泥故故傍人飞。 
井上梧桐是妾移， 
夜来花发最高枝。 
若教不向深闺种， 
春过门前争得知。
                        </pre>
            </li>
            
            <li>
                <h3>
                    赠所思
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张窈窕</p>
                <pre>与君咫尺长离别， 
遣妾容华为谁说。 
夕望层城眼欲穿， 
晓临明镜肠堪绝。
                        </pre>
            </li>
            
    </ul>
</body>

</html>