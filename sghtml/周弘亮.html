<!DOCTYPE html>
<html lang="zh-CN">

<head>
    <meta charset="UTF-8">
    <title>
        周弘亮
    </title>
</head>

<body>
    <h1>
        周弘亮
    </h1>
    <p><strong>朝代:</strong>
        唐代
    </p>
    <p><strong>生平:</strong>
        周弘亮，登贞元进士第。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    故乡除夜
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 周弘亮</p>
                <pre>三百六十日云终， 
故乡还与异乡同。 
非唯律变情堪恨， 
抑亦才疏命未通。 
何处夜歌销腊酒， 
谁家高烛候春风。 
诗成始欲吟将看， 
早是去年牵课中。
                        </pre>
            </li>
            
            <li>
                <h3>
                    曲江亭望慈恩寺杏园花发
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 周弘亮</p>
                <pre>江亭闲望处， 
远近见秦源。 
古寺迟春景， 
新花发杏园。 
萼中轻蕊密， 
枝上素姿繁。 
拂雨云初起， 
含风雪欲翻。 
容辉明十地， 
香气遍千门。 
愿莫随桃李， 
芳菲不为言。
                        </pre>
            </li>
            
            <li>
                <h3>
                    除夜书情
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 周弘亮</p>
                <pre>何处风尘岁， 
云阳古驿前。 
三冬不再稔， 
晓日又明年。 
春入江南柳， 
寒归塞北天。 
还伤知候客， 
花景对韦编。
                        </pre>
            </li>
            
    </ul>
</body>

</html>