<!DOCTYPE html>
<html lang="zh-CN">

<head>
    <meta charset="UTF-8">
    <title>
        归仁
    </title>
</head>

<body>
    <h1>
        归仁
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    悼罗隐
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 归仁</p>
                <pre>一著谗书未快心， 
几抽胸臆纵狂吟。 
管中窥豹我犹在， 
海上钓鳌君也沈。 
岁月尽能消愤懑， 
寰区那更有知音。 
长安冠盖皆涂地， 
仍喜先生葬碧岑。
                        </pre>
            </li>
            
            <li>
                <h3>
                    牡丹
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 归仁</p>
                <pre>三春堪惜牡丹奇， 
半倚朱栏欲绽时。 
天下更无花胜此， 
人间偏得贵相宜。 
偷香黑蚁斜穿叶， 
觑蕊黄蜂倒挂枝。 
除却解禅心不动， 
算应狂杀五陵儿。
                        </pre>
            </li>
            
            <li>
                <h3>
                    自遣
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 归仁</p>
                <pre>日日为诗苦， 
谁论春与秋。 
一联如得意， 
万事总忘忧。 
雨堕花临砌， 
风吹竹近楼。 
不吟头也白， 
任白此生头。
                        </pre>
            </li>
            
            <li>
                <h3>
                    酬沈先辈卷
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 归仁</p>
                <pre>一百八十首， 
清泠韵可敲。 
任从人不爱， 
终是我难抛。 
桂魄吟来满， 
蒲团坐得凹。 
先生声价在， 
寰宇几人抄。
                        </pre>
            </li>
            
            <li>
                <h3>
                    题楚庙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 归仁</p>
                <pre>羞容难更返江东， 
谁问从来百战功。 
天地有心归道德， 
山河无力为英雄。 
芦花尚认霜戈白， 
海日犹思火阵红。 
也是男儿成败事， 
不须惆怅对西风。
                        </pre>
            </li>
            
            <li>
                <h3>
                    题贾岛吟诗台
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 归仁</p>
                <pre>此台如可废， 
此恨有谁平。 
纵使迷青草， 
终难没旧名。 
天悲朝雨色， 
岳哭夜猿声。 
不是心偏苦， 
应关自古情。
                        </pre>
            </li>
            
    </ul>
</body>

</html>