<!DOCTYPE html>
<html lang="zh-CN">

<head>
    <meta charset="UTF-8">
    <title>
        朱埴
    </title>
</head>

<body>
    <h1>
        朱埴
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱埴</p>
                <pre>花柳隔重扃。 
送过秋千笑语声。 
檐鹊也嗔人起晚， 
天晴。 
孤负东风趁踏青。 
细细砑红绫。 
小字相思写不成。 
心上可人云样远， 
寒盟。 
只恐恩情薄似云。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱埴</p>
                <pre>绣被鸳鸯， 
宝香熏透蔷薇水。 
枕边一纸。 
明月人千里。 
宿酒初醒， 
全不忺梳洗。 
抬纤指。 
微签玉齿。 
百色思量起。
                        </pre>
            </li>
            
            <li>
                <h3>
                    画堂春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱埴</p>
                <pre>绿窗睡起小妆残。 
玉钗低堕云鬟。 
回纹枉寄见伊难。 
心绪阑珊。 
翠袖两行珠泪， 
画楼十二阑干。 
销磨今古霎时间。 
恨杀青山。
                        </pre>
            </li>
            
    </ul>
</body>

</html>