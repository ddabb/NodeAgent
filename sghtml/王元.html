<!DOCTYPE html>
<html lang="zh-CN">

<head>
    <meta charset="UTF-8">
    <title>
        王元
    </title>
</head>

<body>
    <h1>
        王元
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王元，字文元，桂林人。隐居不仕。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    听琴
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王元</p>
                <pre>拂尘开素匣， 
有客独伤时。 
古调俗不乐， 
正声君自知。 
寒泉出涧涩， 
老桧倚风悲。 
纵有来听者， 
谁堪继子期。
                        </pre>
            </li>
            
            <li>
                <h3>
                    哭李韶
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王元</p>
                <pre>韶也命何奇， 
生前与世违。 
贫栖古梵刹， 
终著旧麻衣。 
雅句僧抄遍， 
孤坟客吊稀。 
故园今孰在， 
应见梦中归。
                        </pre>
            </li>
            
            <li>
                <h3>
                    怀翁宏
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王元</p>
                <pre>独夜思君切， 
无人知此情。 
沧州归未得， 
华发别来生。 
孤馆木初落， 
高空月正明。 
远书多隔岁， 
独念没前程。
                        </pre>
            </li>
            
            <li>
                <h3>
                    登祝融峰
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王元</p>
                <pre>草叠到孤顶， 
身齐高鸟翔。 
势疑撞翼轸， 
翠欲滴潇湘。 
云湿幽崖滑， 
风梳古木香。 
晴空聊纵目， 
杳杳极穷荒。
                        </pre>
            </li>
            
            <li>
                <h3>
                    题邓真人遗址
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王元</p>
                <pre>三千功满仙升去， 
留得山前旧隐基。 
但见白云长掩映， 
不知浮世几兴衰。 
松稍风触霓旌动， 
棕叶霜沾鹤翅垂。 
近代无人寻异事， 
野泉喷月泻秋池。
                        </pre>
            </li>
            
    </ul>
</body>

</html>