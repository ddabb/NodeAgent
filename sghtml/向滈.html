<!DOCTYPE html>
<html lang="zh-CN">

<head>
    <meta charset="UTF-8">
    <title>
        向滈
    </title>
</head>

<body>
    <h1>
        向滈
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>乱後此身何计是， 
翠微深处柴扉。 
即今双鬓已如丝。 
虚名将底用， 
真意在鸱夷。 
治国无谋归去好， 
衡门犹可栖迟。 
不妨沈醉典春衣。 
人生行乐耳， 
须富贵何时。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>多情被恼。 
枉了东君无限巧。 
真个愁人。 
一片轻飞减却春。 
阑干凭暖。 
目断彩云肠也断。 
两岸青山。 
隐隐孤舟浪接天。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 向滈</p>
                <pre>临水窗儿。 
与卷珠帘看画眉。 
雨浴红衣惊起後， 
争知。 
水远山长各自飞。 
受尽孤凄。 
极目风烟说与谁。 
直是为他憔悴损， 
寻思。 
怎得心肠一似伊。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>路尽湘江水， 
人行瘴雾间。 
昏昏西日度严关。 
天外一簪初见、岭南山。 
北雁连书断， 
新霜点鬓斑。 
此时休问几时还。 
准拟桂林佳处、过春残。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>休逞一灵心， 
争甚闲言语。 
十一年间并枕时， 
没个牵情处。 
四岁学言儿， 
七岁娇痴女。 
说与傍人也断肠， 
你自思量取。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>清晓渡横江， 
江上月寒霜白。 
寂寞断桥南畔， 
有一枝春色。 
玉肌孤瘦恰如伊， 
此际转相忆。 
且道这些烦恼， 
看几时休得。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>杨柳千丝万缕。 
特地织成愁绪。 
休更唱阳关， 
便是渭城西路。 
归去。 
归去。 
红杏一腮春雨。
                        </pre>
            </li>
            
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>翡翠林梢青黛山。 
小楼新罨画， 
卷珠帘。 
碧纱窗外水挪蓝。 
凭栏处， 
相对玉纤纤。 
人散酒阑珊。 
夜长都睡皱， 
唾花衫。 
一弯残月下风檐。 
凌波去， 
罗袜步蹁跹。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>秋萧索。 
别来先自情怀恶。 
情怀恶。 
日斜庭院， 
月明帘幕。 
轻离却似於人薄。 
而今休更思量著。 
思量著。 
肝肠空断， 
水云辽邈。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>霜威凄紧， 
政悲风摇落， 
千山群木。 
十里清香方盛赏， 
岩桂娇黄姹绿。 
九畹衰丛， 
东篱落蕊， 
到此成粗俗。 
孤标高远， 
淡然还媚幽独。 
憔悴诗老多情， 
问佳人底事， 
幽居空谷。 
日暮天寒垂翠袖， 
愁倚萧萧修竹。 
林下神情， 
月边风露， 
不向雕栏曲。 
殷勤惟有， 
篆烟留得馀馥。
                        </pre>
            </li>
            
            <li>
                <h3>
                    摊破丑奴儿·采桑子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>自笑好痴迷。 
只为俺、忒雏儿。 
近来都得傍人道， 
帖儿上面， 
言儿语子， 
那底都是虚脾。 
楼上等多时。 
两地里、人马都饥。 
低低说与当直底， 
轿儿抬转， 
喝声靠里， 
看俺麽、裸而归。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>平生此地几经过。 
家近奈情何。 
长记月斜风劲， 
小舟犹渡烟波。 
而今老大， 
欢消意减， 
只有愁多。 
不似旧时心性， 
夜长听彻渔歌。
                        </pre>
            </li>
            
            <li>
                <h3>
                    武陵春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>长记酒醒人散後， 
风月满江楼。 
楼外烟波万顷秋。 
高槛冷飕飕。 
想见云鬟香雾湿， 
斜坠玉搔头。 
两处相思一样愁。 
休更照鄜州。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>短棹舣湍石， 
华月满汀洲。 
应知孤客无寐， 
特地照离忧。 
谁念姮娥单枕， 
寂寞广寒宫殿， 
亦自□□□。 
□□□□□， 
□□□□□。 
□怜我， 
尘满袖， 
雪盈头。 
两乡千里萦恨， 
何事不归休。 
遥想闺中今夜， 
夜久寒生玉臂， 
犹自倚高楼。 
别泪入湘水， 
归梦绕鄜州。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>离愁万斛。 
春思难拘束。 
瘦尽玉肌清彻骨。 
蹙损两眉秀绿。 
画屏罗幌输君。 
文鳞锦翼尤勤。 
长记酒醒香冷， 
笑将髻子隈人。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>玉粉匀梅， 
曲尘浮柳， 
画檐迟日融融。 
金猊喷麝， 
庭户转香风。 
好是闲居戏彩， 
寿觞举、和满春容。 
须知道， 
闺门孕秀， 
佳气在帘栊。 
无穷。 
观盛事， 
年年此会， 
拚醉金锺。 
又何须、西池高宴仙宫。 
尽把乔松□寿， 
兼大国、秦虢重封。 
那堪更， 
门阑多喜， 
女婿近乘龙。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>屈指新冬， 
肃霜天气重阳後。 
授衣时候。 
兰菊香盈袖。 
此日生申， 
维岳锺神秀。 
倾名酎。 
篆添金兽。 
共祝如椿寿。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>小楼不放珠帘卷。 
菱花羞照啼妆面。 
金鸭水沈烟。 
待君来共添。 
鹊声生暗喜。 
翠袖轮纤指。 
细细数归程。 
脸桃春色深。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>酒阑敧枕新凉夜。 
断尽人肠也。 
西风吹起许多愁。 
不道沈腰潘鬓、不禁秋。 
如今病也无人管。 
真个难消遣。 
东邻一笑直千金。 
争奈茂陵情分、在文君。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>费尽东君无限巧。 
玉减香销， 
回首令人老。 
梦绕岭头归未到。 
角声吹断江天晓。 
燕子来时春正好。 
寸寸柔肠， 
休问愁多少。 
从此欢心还草草。 
凭栏一任桃花笑。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>流水断桥衰草， 
西风落日清笳。 
往来赢得鬓边华。 
此去征鞍休跨。 
烟溆绿深陂筱， 
霜篱红老江花。 
青山尽处是侬家。 
拟唤渔舟东下。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>万水千山， 
两头三绪。 
凭高望断迢迢路。 
钱塘江上客归迟， 
落花流水青春暮。 
步步金莲， 
朝朝琼树。 
目前都是伤心处。 
飞鸿过尽没书来， 
梦魂依旧阳台雨。
                        </pre>
            </li>
            
            <li>
                <h3>
                    长相思
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>桃花堤。 
柳花堤。 
芳草桥边花满溪。 
而今戎马嘶。 
千山西。 
万山西。 
归雁横云落日低。 
登楼望欲迷。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>隔篱疏影照横塘。 
东风吹暗香。 
陇头归路指苍茫。 
江南春兴长。 
扃小院， 
静回廊。 
有人凭短墙。 
角声惊梦月横窗。 
此时能断肠。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 向滈</p>
                <pre>别时抆泪花无语。 
但一味、教郎住。 
此日扁舟游远浦。 
雨晴云树。 
月斜烟树。 
目断家何许。 
红笺不寄相思句。 
人在潇湘雁回处。 
屈指归期秋已暮。 
万千里路。 
两三头绪。 
恨不飞将去。
                        </pre>
            </li>
            
    </ul>
</body>

</html>