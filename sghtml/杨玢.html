<!DOCTYPE html>
<html lang="zh-CN">

<head>
    <meta charset="UTF-8">
    <title>
        杨玢
    </title>
</head>

<body>
    <h1>
        杨玢
    </h1>
    <p><strong>朝代:</strong>
        唐代
    </p>
    <p><strong>生平:</strong>
        杨玢，字靖夫，虞卿之曾孙也。蜀王建时，累官礼部尚书。衍嗣位，谪荣经尉。乾德中，复为太常少卿。后归唐，授工部尚书。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    批子弟理旧居状
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 杨玢</p>
                <pre>四邻侵我我从伊， 
毕竟须思未有时。 
试上含元殿基望， 
秋风秋草正离离。
                        </pre>
            </li>
            
            <li>
                <h3>
                    登慈恩寺塔
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 杨玢</p>
                <pre>紫云楼下曲江平， 
鸦噪残阳麦陇青。 
莫上慈恩最高处， 
不堪看又不堪听。
                        </pre>
            </li>
            
            <li>
                <h3>
                    遣歌妓
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 杨玢</p>
                <pre>垂老无端用意乖， 
谁知道侣厌清斋。 
如今又采蘼芜去， 
辜负张君绣靸鞋。
                        </pre>
            </li>
            
    </ul>
</body>

</html>