<!DOCTYPE html>
<html lang="zh-CN">

<head>
    <meta charset="UTF-8">
    <title>
        王丘
    </title>
</head>

<body>
    <h1>
        王丘
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王丘，字仲山，相州安阳人。举制科中第，自偃师主簿擢监察御史。开元初，迁紫微舍人，吏部侍郎。其奖用如孙逖、张晋明、王泠然，皆一时茂秀。萧嵩引与当国，丘固辞，盛推韩休。休秉政，荐为御史大夫，终礼部尚书。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    咏史
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王丘</p>
                <pre>高洁非养正， 
盛名亦险艰。 
伟哉谢安石， 
携妓入东山。 
云岩响金奏， 
空水滟朱颜。 
兰露滋香泽， 
松风鸣珮环。 
歌声入空尽， 
舞影到池闲。 
杳眇同天上， 
繁华非代间。 
卷舒混名迹， 
纵诞无忧患。 
何必苏门子， 
冥然闭清关。
                        </pre>
            </li>
            
            <li>
                <h3>
                    奉和圣制答张说扈从南出鼠雀谷之作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王丘</p>
                <pre>襟带三秦接， 
旂常万乘过。 
阳原淑气早， 
阴谷沍寒多。 
花缛前茅仗， 
霜严后殿戈。 
代云开晋岭， 
江雁入汾河。 
北土分尧俗， 
南风动舜歌。 
一闻天乐唱， 
恭逐万人和。
                        </pre>
            </li>
            
            <li>
                <h3>
                    奉和圣制送张尚书巡边
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王丘</p>
                <pre>德业蕴时宗， 
幽符梦象通。 
台司计祈父， 
师律总元戎。 
出入敷能政， 
谋猷体至公。 
赠行光睿什， 
宴别感宸衷。 
文炳高天曜， 
恩垂湛露融。 
建牙之塞表， 
鸣鼓接云中。 
策密鬼神秘， 
威成剑骑雄。 
朔门正炎月， 
兵气已秋风。 
肃杀从此始， 
方知胡运穷。
                        </pre>
            </li>
            
    </ul>
</body>

</html>