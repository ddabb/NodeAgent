<!DOCTYPE html>
<html lang="zh-CN">

<head>
    <meta charset="UTF-8">
    <title>
        廖匡图
    </title>
</head>

<body>
    <h1>
        廖匡图
    </h1>
    <p><strong>朝代:</strong>
        唐代
    </p>
    <p><strong>生平:</strong>
        字赞禹，虔州人。湖南马氏辟幕下，为天策府学士，与刘昭禹、李宏臬、徐仲雅、蔡昆、韦鼎、释虚中、齐已俱以文藻知名。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九日陪董内召登高
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 廖匡图</p>
                <pre>祝融峰下逢嘉节， 
相对那能不怆神。 
烟里共寻幽涧菊， 
樽前俱是异乡人。 
遥山带日应连越， 
孤雁来时想别秦。 
自古登高尽惆怅， 
茱萸休笑泪盈巾。
                        </pre>
            </li>
            
            <li>
                <h3>
                    和人赠沈彬
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 廖匡图</p>
                <pre>冥鸿迹在烟霞上， 
燕雀休夸大厦巢。 
名利最为浮世重， 
古今能有几人抛。 
逼真但使心无著， 
混俗何妨手强抄。 
深喜卜居连岳色， 
水边竹下得论交。
                        </pre>
            </li>
            
            <li>
                <h3>
                    松
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 廖匡图</p>
                <pre>曾于西晋封中散， 
又向东吴作大夫。 
浓翠自知千古在， 
清声谁道四时无。 
枝柯偃后龙蛇老， 
根脚盘来爪距粗。 
直待素秋摇落日， 
始将凡木斗荣枯。
                        </pre>
            </li>
            
            <li>
                <h3>
                    赠泉陵上人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 廖匡图</p>
                <pre>暂把枯藤倚碧根， 
禅堂初创楚江濆。 
直疑松小难留鹤， 
未信山低住得云。 
草接寺桥牛笛近， 
日衔村树鸟行分。 
每来共忆曾游处， 
万壑泉声绝顶闻。
                        </pre>
            </li>
            
    </ul>
</body>

</html>