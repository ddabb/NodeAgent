<!DOCTYPE html>
<html lang="zh-CN">

<head>
    <meta charset="UTF-8">
    <title>
        阎选
    </title>
</head>

<body>
    <h1>
        阎选
    </h1>
    <p><strong>朝代:</strong>
        唐代
    </p>
    <p><strong>生平:</strong>
        阎选，孟蜀时布衣。以小词供奉南唐后主，人称为阎处士。其词与毛文锡相伯仲。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 阎选</p>
                <pre>雨停荷芰逗浓香， 
岸边蝉噪垂杨。 
物华空有旧池塘。 
不逢仙子， 
何处梦襄王？ 
珍簟对欹鸳枕冷， 
此来尘暗凄凉。 
欲凭危槛恨偏长。 
藕花珠缀， 
犹似汗凝妆。 
十二高峰天外寒， 
竹梢轻拂仙坛。 
宝衣行雨在云端。 
画帘深殿， 
香雾冷风残。 
欲问楚王何处去， 
翠屏犹掩金鸾。 
猿啼明月照空滩。 
孤舟行客， 
惊梦亦艰难。
                        </pre>
            </li>
            
            <li>
                <h3>
                    八拍蛮
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 阎选</p>
                <pre>云锁嫩黄烟柳细， 
风吹红蒂雪梅残。 
光影不胜闺阁恨， 
行行坐坐黛眉攒。 
愁锁黛眉烟易惨， 
泪飘红脸粉难匀。 
憔悴不知缘底事， 
遇人推道不宜春。
                        </pre>
            </li>
            
            <li>
                <h3>
                    定风波
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 阎选</p>
                <pre>江水沉沉帆影过， 
游鱼到晚透寒波。 
渡口双双飞白鸟， 
烟袅， 
芦花深处隐渔歌。 
扁舟短棹归兰浦， 
人去， 
萧萧竹径透青莎。 
深夜无风新雨歇， 
凉月， 
露迎珠颗入圆荷。
                        </pre>
            </li>
            
            <li>
                <h3>
                    河传
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 阎选</p>
                <pre>秋雨秋雨， 
无昼无夜， 
滴滴霏霏。 
暗灯凉簟怨分离， 
妖姬， 
不胜悲。 
西风稍急喧窗竹， 
停又续， 
腻脸悬双玉。 
几回邀约雁来时， 
违期。 
雁归， 
人不归。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 阎选</p>
                <pre>寂寞流苏冷绣茵， 
倚屏山枕惹香尘， 
小庭花露泣浓春。 
刘阮信非仙洞客， 
嫦娥终是月中人， 
此生无路访东邻。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 阎选</p>
                <pre>粉融红腻莲房绽， 
脸动双波慢。 
小鱼衔玉鬓钗横， 
石榴裙染象纱轻， 
转娉婷。 
偷期锦浪荷深处， 
一梦云兼雨。 
臂留檀印齿痕香， 
深秋不寐漏初长， 
尽思量。 
楚腰蛴领团香玉， 
鬓叠深深绿。 
月蛾星眼笑微频， 
柳夭桃艳不胜春， 
晚妆匀。 
水纹簟映青纱帐， 
雾罩秋波上。 
一枝娇卧醉芙蓉， 
良宵不得与君同， 
恨忡忡。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 阎选</p>
                <pre>美人浴， 
碧沼莲开芬馥。 
双髻绾云颜似玉， 
素娥辉淡绿。 
雅态芳姿闲淑， 
雪映钿装金斛。 
水溅青丝珠断续， 
酥融香透肉。
                        </pre>
            </li>
            
    </ul>
</body>

</html>