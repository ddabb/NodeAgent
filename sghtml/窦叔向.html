<!DOCTYPE html>
<html lang="zh-CN">

<head>
    <meta charset="UTF-8">
    <title>
        窦叔向
    </title>
</head>

<body>
    <h1>
        窦叔向
    </h1>
    <p><strong>朝代:</strong>
        唐代
    </p>
    <p><strong>生平:</strong>
        窦叔向，字遗直，京兆人。代宗时，常衮为相，引为左拾遗、内供奉。衮贬，出为溧水令。五子群、常、牟、庠、巩，皆工词章，有《联珠集》行于时。叔向工五言，名冠时辈。集七卷，今存诗九首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 窦叔向</p>
                <pre>禁兵环素帟， 
宫女哭寒云。 
（《哀挽》第三首， 
止存二句。 
见《联珠集叙》）。
                        </pre>
            </li>
            
            <li>
                <h3>
                    夏夜宿表兄话旧
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 窦叔向</p>
                <pre>夜合花开香满庭， 
夜深微雨醉初醒。 
远书珍重何曾达， 
旧事凄凉不可听。 
去日儿童皆长大， 
昔年亲友半凋零。 
明朝又是孤舟别， 
愁见河桥酒幔青。
                        </pre>
            </li>
            
            <li>
                <h3>
                    寒食日恩赐火
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 窦叔向</p>
                <pre>恩光及小臣， 
华烛忽惊春。 
电影随中使， 
星辉拂路人。 
幸因榆柳暖， 
一照草茅贫。
                        </pre>
            </li>
            
            <li>
                <h3>
                    春日早朝应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 窦叔向</p>
                <pre>紫殿俯千官， 
春松应合欢。 
御炉香焰暖， 
驰道玉声寒。 
乳燕翻珠缀， 
祥乌集露盘。 
宫花一万树， 
不敢举头看。
                        </pre>
            </li>
            
            <li>
                <h3>
                    秋砧送邑大夫
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 窦叔向</p>
                <pre>断续长门下， 
清泠逆旅秋。 
征夫应待信， 
寒女不胜愁。 
带月飞城上， 
因风散陌头。 
离居偏入听， 
况复送归舟。
                        </pre>
            </li>
            
            <li>
                <h3>
                    端午日恩赐百索
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 窦叔向</p>
                <pre>仙宫长命缕， 
端午降殊私。 
事盛蛟龙见， 
恩深犬马知。 
馀生倘可续， 
终冀答明时。
                        </pre>
            </li>
            
            <li>
                <h3>
                    贞懿皇后挽歌三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 窦叔向</p>
                <pre>二陵恭妇道， 
六寝盛皇情。 
礼逊生前贵， 
恩追殁后荣。 
幼王亲捧土， 
爱女复边茔。 
东望长如在， 
谁云向玉京。 
后庭攀画柳， 
上陌咽清笳。 
命妇羞蘋叶， 
都人插柰花。 
寿宫星月异， 
仙路往来赊。 
纵有迎仙术， 
终悲隔绛纱。
                        </pre>
            </li>
            
            <li>
                <h3>
                    过担石湖
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 窦叔向</p>
                <pre>晓发渔门戍， 
晴看担石湖。 
日衔高浪出， 
天入四空无。 
尺寸分洲岛， 
纤毫指舳舻。 
渺然从此去， 
谁念客帆孤。
                        </pre>
            </li>
            
            <li>
                <h3>
                    酬李袁州嘉祐
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 窦叔向</p>
                <pre>少年轻会复轻离， 
老大关心总是悲。 
强说前程聊自慰， 
未知携手定何时。 
公才屈指登黄阁， 
匪服胡颜上赤墀。 
想到长安诵佳句， 
满朝谁不念琼枝。
                        </pre>
            </li>
            
            <li>
                <h3>
                    青阳馆望九子山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 窦叔向</p>
                <pre>苍翠岧峣上碧天， 
九峰遥落县门前。 
毫芒映日千重树， 
涓滴垂空万丈泉。 
武帝南游曾驻跸， 
始皇东幸亦祈年。 
云祠绝迹终难访， 
唯有猿声到客边。
                        </pre>
            </li>
            
    </ul>
</body>

</html>