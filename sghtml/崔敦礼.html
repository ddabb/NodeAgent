<!DOCTYPE html>
<html lang="zh-CN">

<head>
    <meta charset="UTF-8">
    <title>
        崔敦礼
    </title>
</head>

<body>
    <h1>
        崔敦礼
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 崔敦礼</p>
                <pre>吴松江畔， 
对烟波浩渺， 
相忘鸥鸟。 
日日篮舆湖上路， 
十里珠帘惊笑。 
高下楼台， 
浅深溪坞， 
著此香山老。 
辋川图上， 
好风吹梦曾到。 
不用金谷繁华， 
碧城修竹， 
自比封君号。 
万壑千岩天付与， 
一洗寒酸郊岛。 
霖雨方思， 
烟尘未扫， 
合挽三江倒。 
功成名遂， 
却来依旧华表。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 崔敦礼</p>
                <pre>惊世文章， 
门户照人， 
外家衣钵。 
多谢温存， 
相期宅相， 
此恩难说。 
今朝祝寿樽前， 
共拜舞、诸孙下列。 
但愿从今， 
一年强似， 
一年时节。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 崔敦礼</p>
                <pre>倚棹太湖畔， 
踏月上垂虹。 
银涛万顷无际， 
渺渺欲浮空。 
为问瀛洲何在， 
我欲骑鲸归去， 
挥手谢尘笼。 
未得世缘了， 
佳处且从容。 
饮湖光， 
披晓月， 
抹春风。 
平生豪气安用， 
江海兴无穷。 
身在冰壶千里， 
独倚朱栏一啸， 
惊起睡中龙。 
此乐岂多得， 
归去莫匆匆。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 崔敦礼</p>
                <pre>吴王台上雨初晴。 
远烟横。 
柳如云。 
门外西风， 
催踏马啼尘。 
声断阳关人去□， 
遮落日， 
向西秦。 
不教容易纵归程。 
语酸辛。 
黯消魂。 
且共一尊， 
相属莫辞频。 
後夜月明千里隔， 
君忆我， 
我思君。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 崔敦礼</p>
                <pre>暖日江南梅柳， 
春风堂上笙歌。 
满斟醽醁笑声哗。 
再拜千年寿嘏。 
清健非缘服玉， 
红颜不是苍霞。 
仙姿福禄自无涯。 
要看沧溟绿野。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 崔敦礼</p>
                <pre>本是瑶台月里仙。 
笑麾鸾鹤住人间。 
蟠桃一熟三千岁， 
剩对春风日月闲。 
缡绶结， 
彩衣斑。 
孙枝相应傍门阑。 
年年同上长生酒， 
得见沧溟几度乾。
                        </pre>
            </li>
            
    </ul>
</body>

</html>