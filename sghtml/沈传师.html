<!DOCTYPE html>
<html lang="zh-CN">

<head>
    <meta charset="UTF-8">
    <title>
        沈传师
    </title>
</head>

<body>
    <h1>
        沈传师
    </h1>
    <p><strong>朝代:</strong>
        唐代
    </p>
    <p><strong>生平:</strong>
        沈传师，字子言，吴人。贞元末登第，历官拾遗、翰林学士、中书舍人。宝历中，由尚书右丞出为宣歙观察使，复入为吏部侍郎。有才行，工楷法。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和李德裕观玉蕊花见怀之作
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 沈传师</p>
                <pre>曾对金銮直， 
同依玉树阴。 
雪英飞舞近， 
烟叶动摇深。 
素萼年年密， 
衰容日日侵。 
劳君想华发， 
近欲不胜簪。
                        </pre>
            </li>
            
            <li>
                <h3>
                    寄大府兄侍史
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 沈传师</p>
                <pre>积雪山阴马过难， 
残更深夜铁衣寒。 
将军破了单于阵， 
更把兵书仔细看。
                        </pre>
            </li>
            
            <li>
                <h3>
                    次潭州，酬唐侍御、姚员外游道……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 沈传师</p>
                <pre>承明年老辄自论， 
乞得湘守东南奔。 
为闻楚国富山水， 
青嶂逦迤僧家园。 
含香珥笔皆眷旧， 
谦抑自忘台省尊。 
不令执简候亭馆， 
直许携手游山樊。 
忽惊列岫晓来逼， 
朔雪洗尽烟岚昏。 
碧波回屿三山转， 
丹槛缭郭千艘屯。 
华镳躞蹀绚砂步， 
大旆彩错辉松门。 
樛枝竞骛龙蛇势， 
折干不灭风霆痕。 
相重古殿倚岩腹， 
别引新径萦云根。 
目伤平楚虞帝魂， 
情多思远聊开樽。 
危弦细管逐歌飘， 
画鼓绣靴随节翻。 
锵金七言凌老杜， 
入木八法蟠高轩。 
嗟余潦倒久不利， 
忍复感激论元元。
                        </pre>
            </li>
            
            <li>
                <h3>
                    蒙泉
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 沈传师</p>
                <pre>京路马駸駸， 
尘劳日向深。 
蒙泉聊息驾， 
可以洗君心。
                        </pre>
            </li>
            
            <li>
                <h3>
                    赠毛仙翁
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 沈传师</p>
                <pre>安期何事出云烟， 
为把仙方与世传。 
只向人间称百岁， 
谁知洞里过千年。 
青牛到日迎方朔， 
丹灶开时共稚川。 
更说桃源更深处， 
异花长占四时天。
                        </pre>
            </li>
            
    </ul>
</body>

</html>