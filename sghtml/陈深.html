<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈深
    </title>
</head>

<body>
    <h1>
        陈深
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈深</p>
                <pre>此翁疑是香山， 
老来愈觉才情富。 
天孙借与， 
金刀玉尺， 
裁云缝雾。 
一曲阳春， 
樽前惟欠， 
柳蛮樱素。 
对苍松翠竹， 
江空岁晚， 
伴明月、倾芳醑。 
深谷修兰楚楚。 
续离骚、载歌初度。 
麻姑素约， 
天寒相访， 
遗余琼露。 
拟借青鸾， 
吹笙碧落， 
采芝玄圃。 
奈玉堂催召， 
文园醉叟， 
草凌云赋。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈深</p>
                <pre>浪迹烟霞， 
有酒千锺， 
有书五车。 
任从来萧散， 
闲心似水， 
何堪妩媚， 
笑面如花。 
濯发沧浪， 
放歌江海， 
肯被红尘半点遮。 
谁知道， 
抱无名钜璞， 
重价难赊。 
嘻嗟。 
大泽龙蛇。 
且蟠屈、深潜得计些。 
看淋漓醉墨， 
神情自足， 
摩挲雄剑， 
肝胆无邪。 
渭水烟蓑， 
营丘绣衮， 
出处何尝有异耶。 
今何在， 
但素蟾东出， 
红日西斜。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈深</p>
                <pre>银波湛碧， 
遥泛仙槎早。 
婺宿荧煌瑞云晓。 
庆芳传丹桂， 
欢动连枝， 
称寿处， 
一簇蓬莱翠窈。 
步虚声宛转， 
清澈瑶坛， 
疑是钧霄凤音渺。 
正金姥、礼虚皇， 
天阶净， 
凉入绡衣风袅。 
想金书、秘字赐长生， 
进九酝霞卮， 
练颜长好。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈深</p>
                <pre>玉搔斜压乌云堕。 
拄颊看书卧。 
开元天子惜娉婷。 
一笑嫣然何事、便倾城。 
马嵬风雨归时路。 
艳骨销黄土。 
多情谁写书画中。 
江水江花千古、恨无穷。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈深</p>
                <pre>龙沫流芳旎旎， 
犀沈锯削霏霏。 
薇心玉露练香泥。 
厌尽人间花气。 
银叶初温火缓， 
金猊静袅烟微。 
此时清赏只心知。 
难向人前举似。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈深</p>
                <pre>丹凤翔云表。 
览德辉、翩然飞下， 
翠蓬仙岛。 
银汉无声天似水， 
昨夜新凉多少。 
听一曲、琼箫音渺。 
千尺秦台凌空峻， 
见一双、翠羽先飞到。 
披紫雾， 
揽瑶草。 
风流别乘当英妙。 
对江山、掀髯把酒， 
浩歌长啸。 
绿发公候何足浼， 
自是无双才调。 
况槐阴、青青天杪。 
月殿姮娥云深处， 
近清秋、丹桂催开早。 
斟绿醑， 
戴花帽。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈深</p>
                <pre>秋涛欲涨西陵渡， 
江亭晓来雄观。 
帝子吹笙， 
洛妃起舞， 
应喜蓬宫仙诞。 
斗墟东畔。 
望缥缈星槎， 
来从河汉。 
明月楼台， 
绣筵重启曼桃宴。 
庄椿一树翠色， 
五枝芳桂长， 
金蕊玉干。 
自笑狂疏， 
尊前起寿， 
不似卫郎温润。 
一卮泛满。 
羡彭泽风流， 
醉巾长岸。 
老圃黄花， 
清香宜岁晚。
                        </pre>
            </li>
            
    </ul>
</body>

</html>