<!DOCTYPE html>
<html lang="zh-CN">

<head>
    <meta charset="UTF-8">
    <title>
        夏完淳
    </title>
</head>

<body>
    <h1>
        夏完淳
    </h1>
    <p><strong>朝代:</strong>
        明代
    </p>
    <p><strong>生平:</strong>
        (1631-1647)，原名复，字存古，别号灵胥，上海松江县人。其父夏允彝，其师陈子龙，均是文名卓著、讲求气节的民族英雄。夏完淳被清廷捕获，洪承畴想软化他，夏坚贞不从，还把洪奚落一番，便从容就义，年仅十七岁。著作有《玉樊堂词》，其作思想性艺术性都达到一定的高度，在明末词坛占有重要的位置。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一剪梅
                </h3>
                <p><strong>形式:</strong>
                    词
                </p>
                <p><strong>标签:</strong>
                    明代, 夏完淳</p>
                <pre>无限伤心夕照中， 
故国凄凉， 
剩粉余红。 
金沟御水日西东。 
昨岁陈宫， 
今岁隋宫。 
  往事思量一饷空， 
飞絮无情， 
依旧烟笼。 
长条短叶翠濛濛。 
才过西风， 
又过东风。
                        </pre>
            </li>
            
            <li>
                <h3>
                    两同心
                </h3>
                <p><strong>形式:</strong>
                    词
                </p>
                <p><strong>标签:</strong>
                    明代, 夏完淳</p>
                <pre>梦到扬州， 
依然南浦。 
绮罗如梦锦如尘， 
香车宝马知何处。 
翠烟笼， 
十里隋堤， 
茫茫飞絮。 
  举目魂消肠断， 
春光如许。 
琼花消息竟飘零， 
荒台古苑春无主。 
想莺花， 
十二楼前， 
迷离烟雨。
                        </pre>
            </li>
            
            <li>
                <h3>
                    别云间
                </h3>
                <p><strong>形式:</strong>
                    五律
                </p>
                <p><strong>标签:</strong>
                    明代, 夏完淳</p>
                <pre>三年羁旅客， 
今日又南冠。 
无限山河泪， 
谁言天地宽！ 
已知泉路近， 
欲别故乡难。 
毅魄归来日， 
灵旗空际看。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    明代, 夏完淳</p>
                <pre>秋色到空闺， 
夜扫梧桐叶。 
谁料同心结不成， 
翻就相思结。 
十二玉阑干， 
风动灯明灭。 
立尽黄昏泪几行， 
一片鸦啼月。
                        </pre>
            </li>
            
            <li>
                <h3>
                    婆罗门引
                </h3>
                <p><strong>形式:</strong>
                    词
                </p>
                <p><strong>标签:</strong>
                    明代, 夏完淳</p>
                <pre>晚鸦飞去， 
一枝花影送黄昏。 
春归不阻重门。 
辞却江南三月， 
何处梦堪温。 
更阶前新绿， 
空锁芳尘。 
  随风摇曳云， 
不须兰棹朱轮。 
只有梧桐枝上， 
留得三分。 
多情皓魄， 
怕明宵还照旧钗痕。 
登楼望， 
柳外销魂。
                        </pre>
            </li>
            
            <li>
                <h3>
                    寻芳草
                </h3>
                <p><strong>形式:</strong>
                    未知
                </p>
                <p><strong>标签:</strong>
                    明代, 夏完淳</p>
                <pre>几阵杜鹃啼， 
却在那， 
杏花深处。 
小禽儿， 
唤得人归去， 
唤不得愁归去。 
 离别又春深， 
最恨也， 
多情飞絮。 
恨柳丝， 
系得离愁住， 
系不得离人住。
                        </pre>
            </li>
            
            <li>
                <h3>
                    烛影摇红
                </h3>
                <p><strong>形式:</strong>
                    词
                </p>
                <p><strong>标签:</strong>
                    明代, 夏完淳</p>
                <pre>辜负天工， 
九重自有春如海。 
佳期一梦断人肠， 
静倚银釭待。 
隔浦红兰堪采， 
上扁舟， 
伤欵乃。 
梨花带雨， 
柳絮迎风， 
一番愁债。 
  回首当年， 
绮楼画阁生光彩。 
朝弹瑶瑟夜银筝， 
歌舞人潇洒。 
一自市朝更改， 
暗销魂， 
繁华难再。 
金钗十二， 
珠履三千， 
凄凉万载。
                        </pre>
            </li>
            
            <li>
                <h3>
                    绝句
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    明代, 夏完淳</p>
                <pre>扁舟明月两峰间， 
千顷芦花人未远。 
缥缈苍茫不可接， 
白云空翠洞庭山。
                        </pre>
            </li>
            
    </ul>
</body>

</html>