<!DOCTYPE html>
<html lang="zh-CN">

<head>
    <meta charset="UTF-8">
    <title>
        黄公度
    </title>
</head>

<body>
    <h1>
        黄公度
    </h1>
    <p><strong>朝代:</strong>
        宋代
    </p>
    <p><strong>生平:</strong>
        黄公度（1109-1156），字师宪，莆田（今属福建）人。绍兴八年（1138）进士，著有《知稼翁集》、《知稼翁词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一翦梅
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄公度</p>
                <pre>冷艳幽香冰玉姿。 
占断孤高， 
压尽芳菲。 
东君先暖向南枝。 
要使天涯， 
管领春归。 
不受人间莺蝶知。 
长是年年， 
雪约霜期。 
嫣然一笑百花迟。 
调鼎行看， 
结子黄时。
                        </pre>
            </li>
            
            <li>
                <h3>
                    千秋岁
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄公度</p>
                <pre>郁葱佳气。 
天降麒麟瑞。 
回首处， 
江城外。 
一麾遗爱在， 
万口欢声沸。 
人乍远， 
危楼目断天无际。 
五马徘徊地。 
春色随归旆。 
寿水绿， 
壶山翠。 
风轻香篆直， 
日暖歌喉脆。 
椒觞举， 
人人尽祝千秋岁。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄公度</p>
                <pre>寒透小窗纱， 
漏断人初醒。 
翡翠屏间拾落钗， 
背立残釭影。 
欲去更踟蹰， 
离恨终难整。 
陇首流泉不忍闻， 
月落双溪冷。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄公度</p>
                <pre>湖上送残春， 
已负别时归约。 
好在故园桃李， 
为谁开谁落。 
还家应是荔支天， 
浮蚁要人酌。 
莫把舞裙歌扇， 
便等闲抛却。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄公度</p>
                <pre>幽香冷艳缀疏枝。 
横影卧霜溪。 
清楚浑如南郭， 
孤高胜似东篱。 
岁寒风味， 
黄花尽处， 
密雪飞时。 
不比三春桃李， 
芳菲急在人知。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 黄公度</p>
                <pre>风送清香过短墙。 
烟笼晚色近修篁。 
夕阳楼外角声长。 
欲去还留无限思， 
轻匀淡抹不成妆。 
一尊相对月生凉。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄公度</p>
                <pre>一径叉分， 
三亭鼎峙， 
小园别是清幽。 
曲阑低槛， 
春色四时留。 
怪石参差卧虎， 
长松偃蹇拿虬。 
携筇晚， 
风来万里， 
冷撼一天秋。 
优游。 
销永昼， 
琴尊左右， 
宾主风流。 
且偷闲， 
不妨身在南州。 
故国归帆隐隐， 
西崑往事悠悠。 
都休问， 
金钗十二， 
满酌听轻讴。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄公度</p>
                <pre>嫩绿娇红， 
砌成别恨千千斗。 
短亭回首。 
不是缘春瘦。 
一曲阳关， 
杯送纤纤手。 
还知否。 
凤池归後。 
无路陪尊酒。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄公度</p>
                <pre>一枝雪里冷光浮。 
空自许清流。 
如今憔悴， 
蛮烟瘴雨， 
谁肯寻搜。 
昔年曾共孤芳醉， 
争插玉钗头。 
天涯幸有， 
惜花人在， 
杯酒相酬。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄公度</p>
                <pre>眉尖早识愁滋味。 
娇羞未解论心事。 
试问忆人不。 
无言但点头。 
嗔人归不早。 
故把金杯恼。 
醉看舞时腰。 
还如旧日娇。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄公度</p>
                <pre>邻鸡不管离怀苦， 
又还是、催人去。 
回首高城音信阻。 
霜桥月馆， 
水村烟市， 
总是思君处。 
裛残别袖燕支雨， 
谩留得、愁千缕。 
欲倩归鸿分付与。 
鸿飞不住， 
倚阑无语， 
独立长天暮。
                        </pre>
            </li>
            
    </ul>
</body>

</html>