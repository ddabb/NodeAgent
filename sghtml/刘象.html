<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘象
    </title>
</head>

<body>
    <h1>
        刘象
    </h1>
    <p><strong>朝代:</strong>
        唐代
    </p>
    <p><strong>生平:</strong>
        京兆人。天复元年登第。诗十首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    咏仙掌
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 刘象</p>
                <pre>万古亭亭倚碧霄， 
不成擎亦不成招。 
何如掬取天池水， 
洒向人间救旱苗。
                        </pre>
            </li>
            
            <li>
                <h3>
                    早春池亭独游三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘象</p>
                <pre>春意送残腊， 
春晴融小洲。 
蒲茸才簇岸， 
柳颊已遮楼。 
便有杯觞兴， 
可据羁旅愁。 
凫  亦相狎， 
尽日戏清流。 
清流环绿筱， 
清景媚虹桥。 
莺刷初迁羽， 
莎拳拟拆苗。 
细沙擢暖岸， 
淑景动和飙。 
倍忆同袍侣， 
相欢倒一瓢。 
一瓢欢自足， 
一日兴偏多。 
幽意人先赏， 
疏丛蝶未过。 
知音新句苦， 
窥沼醉颜酡。 
万虑从相拟， 
今朝欲奈何。
                        </pre>
            </li>
            
            <li>
                <h3>
                    春夜二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 刘象</p>
                <pre>几处兵戈阻路岐， 
忆山心切与山违。 
时难何处披怀抱， 
日日日斜空醉归。 
一别杜陵归未期， 
只凭魂梦接亲知。 
近来欲睡兼难睡， 
夜夜夜深闻子规。
                        </pre>
            </li>
            
            <li>
                <h3>
                    晓登迎春阁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 刘象</p>
                <pre>未栉凭栏眺锦城， 
烟笼万井二江明。 
香风满阁花盈户， 
树树树梢啼晓莺。
                        </pre>
            </li>
            
            <li>
                <h3>
                    白髭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 刘象</p>
                <pre>到处逢人求至药， 
几回染了又成丝。 
素丝易染髭难染， 
墨翟当时合泣髭。
                        </pre>
            </li>
            
            <li>
                <h3>
                    郪中感旧
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 刘象</p>
                <pre>顷年曾住此中来， 
今日重游事可哀。 
忆得几家欢宴处， 
家家家业尽成灰。
                        </pre>
            </li>
            
            <li>
                <h3>
                    鹭鸶
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 刘象</p>
                <pre>洁白孤高生不同， 
顶丝清软冷摇风。 
窥鱼翘立荷香里， 
慕侣低翻柳影中。 
几日下巢辞紫阁， 
多时凝目向晴空。 
摩霄志在潜修羽， 
会接鸾凰别苇丛。
                        </pre>
            </li>
            
    </ul>
</body>

</html>