<!DOCTYPE html>
<html lang="zh-CN">

<head>
    <meta charset="UTF-8">
    <title>
        李淛
    </title>
</head>

<body>
    <h1>
        李淛
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    千秋岁
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李淛</p>
                <pre>鄮峰凝瑞， 
鄞水浮佳气。 
晴景转， 
花光媚。 
碧幢森大纛， 
红旆纷千骑。 
相遇处， 
满城鹤发群仙萃。 
绮席张高会。 
鼍鼓笙箫沸。 
金兽袅， 
檀烟翠。 
玉山环回座， 
休惜今朝醉。 
觞再举， 
清歌共引千秋岁。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李淛</p>
                <pre>油幕新开， 
騂旄前导， 
暂归梓里舂容。 
致身槐府， 
功在鼎彛中。 
慨想东山故侣， 
烟霞外， 
久阔仙踪。 
今何幸， 
相逢吐握， 
谈笑一尊同。 
德星， 
占瑞处， 
旌髦五马， 
衮绣三公。 
对渭川遗老， 
绛县仙翁。 
厚意杯传绀玉， 
那堪更， 
篚实囊红。 
拼沈醉， 
今宵盛事， 
复见古人风。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李淛</p>
                <pre>红药香残， 
绿筠粉嫩。 
春归何处寻春信。 
绣鞍初上马啼轻， 
举头便觉长安近。 
别酒无情， 
啼妆有恨。 
山城向晚斜阳褪。 
清江极目带寒烟， 
锦鳞去後凭谁问。
                        </pre>
            </li>
            
    </ul>
</body>

</html>