<!DOCTYPE html>
<html lang="zh-CN">

<head>
    <meta charset="UTF-8">
    <title>
        姜特立
    </title>
</head>

<body>
    <h1>
        姜特立
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>桃李飞花春渐老， 
海棠次第芬芳。 
庭前红叶已成行。 
酴醿开未到， 
犹更有花王。 
从此便须排日醉， 
莫将闲事相妨。 
老来不是太疏狂。 
尊前君看取， 
潘宾已成霜。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>丹桂一枝芳， 
陡觉秋容静。 
月里人间总一般， 
共此扶疏影。 
枕畔忽闻香， 
夜半还思省。 
争奈姮娥不嫁人， 
寂寞孤衾冷。
                        </pre>
            </li>
            
            <li>
                <h3>
                    声声慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>云迷越岫， 
枫冷吴江， 
天香忽到人寰。 
满额涂黄， 
别更一种施丹。 
天教素秋独步， 
笑同时、霜菊秋兰。 
最好处， 
向水阶月地， 
把酒相看。 
应有骚人雅韵， 
将胆瓶筠管， 
簇向屏山。 
野店云房， 
争待结屋中间。 
无奈猖狂老子， 
架巢卧、风露清闲。 
待早晚， 
约姮娥、同住广寒。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>宦途巇险， 
问急流勇退， 
几人闻早。 
自别修门今正是， 
一纪生朝还到。 
绿野风光， 
平泉草木， 
争似梅山好。 
园林如画， 
芰荷香泛芳沼。 
早晚玉节来临， 
君恩踵至， 
金印应如斗。 
好是华堂开宴处， 
歌舞管弦声奏。 
海上蟠桃， 
山中仙杏， 
共劝长生酒。 
莫辞沈醉， 
年年此会依旧。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>儿女沸欢声， 
生朝来到。 
帘幕中间喷香兽。 
京祠新任， 
好事日边还又。 
清闲无个事， 
君恩厚。 
赢得乞食， 
歌姬一笑。 
旧衲云山伴红袖。 
蓬莱弱水， 
试问神仙何有。 
近来饶落托， 
贪杯酒。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>如山堂上翠横空。 
山影浪花中。 
夜夜林间明月， 
时时柳外清风。 
如今到此， 
け然万事， 
无处情锺。 
唯有尊前一笑， 
分明好个山翁。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 姜特立</p>
                <pre>节序回环已献裘。 
不堪风叶夜鸣秋。 
寒螀吟露月阶幽。 
蜗角虚名真误我， 
蝇头细字不禁愁。 
班超何日定封候。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 姜特立</p>
                <pre>春事有来期。 
且喜春归。 
问春何似去年时。 
报道今年春意好， 
随分开眉。 
往事莫伤悲。 
光景如飞。 
十分潘鬓已成丝。 
幸是风流犹未减， 
且醉芳菲。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>丹染吴枫， 
青环越岫， 
镜天霁色凝鲜。 
华堂珊珮， 
非务拥神仙。 
天遣澄清海岳， 
亲曾授黄石奇编。 
兴王略， 
智名俱泯， 
功业妙难言。 
翩翩。 
真迥立， 
香飘绣衮， 
色映貂蝉。 
有清诗千首， 
美酒如川。 
长与嫦娥共约， 
放冰轮， 
今夕先圆。 
中秋月， 
从今屈指， 
更借一千年。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>小小华堂， 
朱阑外、乱山如簇。 
更云中仙掌， 
一峰高矗。 
南极老人呈瑞处， 
丙丁躔次光相烛。 
又谁知、堂上有闲人， 
无拘束。 
宾朋至， 
须歌曲。 
风月好， 
纷丝竹， 
都不管、世间是非荣辱。 
屈指如今侪辈少， 
几人老後能知足。 
问此身、何地寄生涯， 
唯松菊。
                        </pre>
            </li>
            
            <li>
                <h3>
                    画堂春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>故园二月正芳菲。 
红紫团枝。 
一番草绿谢郎池。 
人醉如泥。 
底事江乡风物， 
年年独殿芳时。 
无情燕子背人飞。 
似愧春迟。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>镜天良月皆佳节。 
休恨今宵妨皎洁。 
玉锁闷蟾宫。 
姮娥意自通。 
终有开时节。 
莫放笙歌歇。 
来夕尚婵娟。 
何妨把酒看。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>飘粉吹香三月暮。 
病酒情怀， 
愁绪浑无数。 
有个人人来又去。 
归期有恨难留驻。 
明日尊前无觅处。 
咿轧篮舆， 
只向双溪路。 
我辈情锺君谩与。 
为云为雨应难据。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>富贵从来自有， 
人生最羡长年。 
駸駸八秩未华颠。 
更喜此身强健。 
金印新来如斗， 
丝纶御墨犹鲜。 
枣如瓜大藕如船。 
莫惜尊前满劝。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>绿阴庭院记年时。 
家人捧寿卮。 
乐声催拍送腰支。 
香风匝地衣。 
清梦断， 
彩云飞。 
刘郎今鬓丝。 
强将杯酒破愁眉。 
如今触事非。
                        </pre>
            </li>
            
            <li>
                <h3>
                    霜天晓角
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 姜特立</p>
                <pre>欢娱电掣。 
何况轻离别。 
料得两情无奈， 
思量尽、总难说。 
酒热。 
凄兴发。 
共寻波底月。 
长结西湖心愿， 
水有尽、情无歇。
                        </pre>
            </li>
            
    </ul>
</body>

</html>