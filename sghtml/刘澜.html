<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘澜
    </title>
</head>

<body>
    <h1>
        刘澜
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    买陂塘·摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘澜</p>
                <pre>御风来、翠乡深处， 
连天云锦平远。 
卧游已动蓬舟兴， 
那在芙蓉城畔。 
巾懒岸。 
任压顶嵯峨， 
满鬓丝零乱。 
飞吟水殿。 
载十丈青青， 
随波弄粉， 
菰雨泪如霰。 
斜阳外， 
也有新妆半面。 
无言应对花怨。 
西湖千顷腥尘暗。 
更忆鉴湖一片。 
何日见。 
试折藕占丝， 
丝与肠俱断。 
遐征渐倦。 
当颍尾湖头， 
绿波彩笔， 
相伴老坡健。
                        </pre>
            </li>
            
            <li>
                <h3>
                    庆宫春·高阳台
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘澜</p>
                <pre>春翦绿波， 
日明金渚， 
镜光尽浸寒碧。 
喜溢双蛾， 
迎风一笑， 
两情依旧脉脉。 
那时同醉， 
锦袍湿、乌纱敧侧。 
英雄何在， 
满目青山， 
飞下孤白。 
片帆谁上天门， 
我亦明朝， 
是天门客。 
平生高兴， 
青莲一叶， 
从此飘然八极。 
矶头绿树， 
见白马、书生破敌。 
百年前事， 
欲问东风， 
酒醒长笛。
                        </pre>
            </li>
            
            <li>
                <h3>
                    瑞鹤仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘澜</p>
                <pre>向阳看未足。 
更露立阑干， 
日高人独。 
江空佩鸣玉。 
问烟鬟霞脸， 
为谁膏沐。 
情闲景淑。 
嫁东风、无媒自卜。 
凤台高， 
贪伴吹笙， 
惊下九天霜鸪。 
红蹙。 
花开不到， 
杜老溪庄， 
已公茅屋。 
山城水国。 
欢易断， 
梦难续。 
记年时马上， 
人酣花醉， 
乐奏开元旧曲。 
夜归来， 
驾锦漫天， 
绛纱万烛。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘澜</p>
                <pre>玉钗分向金华後， 
回头路迷仙苑。 
落翠惊风， 
流红逐水， 
谁信人间重见。 
花深半面。 
尚歌得新词， 
柳家三变。 
绿叶阴阴， 
可怜不似那时看。 
刘郎今度更老， 
雅怀都不到， 
书带题扇。 
花信风高， 
苕溪月冷， 
明日云帆天远。 
尘缘较短。 
怪一梦轻回， 
酒阑歌散。 
别鹤惊心， 
感时花泪溅。
                        </pre>
            </li>
            
    </ul>
</body>

</html>