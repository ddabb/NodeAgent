<!DOCTYPE html>
<html lang="zh-CN">

<head>
    <meta charset="UTF-8">
    <title>
        熊皎
    </title>
</head>

<body>
    <h1>
        熊皎
    </h1>
    <p><strong>朝代:</strong>
        唐代
    </p>
    <p><strong>生平:</strong>
        熊皎，自称九华山人。《南金集》二卷，今存诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九华望庐山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 熊皎</p>
                <pre>九江山势尽峥嵘， 
惟有匡庐最得名。 
万叠影遮残雪在， 
数峰岚带夕阳明。 
冷侵醉榻铺秋色， 
高亚吟龙送水声。 
只待丹霄酬志了， 
白云深处是归程。
                        </pre>
            </li>
            
            <li>
                <h3>
                    冬日原居酬光上人见访
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 熊皎</p>
                <pre>吾道丧已久， 
吾师何此来。 
门无尘事闭， 
卷有国风开。 
野迥霜先白， 
庭荒叶自堆。 
寒暄吟罢后， 
犹喜话天台。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 熊皎</p>
                <pre>山前犹见月， 
陌上未逢人。 
果熟秋先落， 
禽寒夜未栖。 
深逢野草皆为药， 
静见樵人恐是仙。 
厌听啼鸟梦醒后， 
慵扫落花春尽时。 
废土有人耕不畏， 
古厅无讼醉何妨。
                        </pre>
            </li>
            
            <li>
                <h3>
                    怀三茅道友
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 熊皎</p>
                <pre>尘事何年解客嘲， 
十年容易到三茅。 
长思碧洞云窗下， 
曾借黄庭雪夜抄。 
丹桂有心凭至论， 
五峰无信问深交。 
杏坛仙侣应相笑， 
只为浮名未肯抛。
                        </pre>
            </li>
            
            <li>
                <h3>
                    早梅
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 熊皎</p>
                <pre>江南近腊时， 
已亚雪中枝。 
一夜欲开尽， 
百花犹未知。 
人情皆共惜， 
天意欲教迟。 
莫讶无浓艳， 
芳筵正好吹。
                        </pre>
            </li>
            
            <li>
                <h3>
                    早行
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 熊皎</p>
                <pre>结束何妨早， 
将行四顾频。 
山前犹见月， 
陌上未逢人。 
远树动宿鸟， 
危桥怯病身。 
渐明恒自慰， 
应免复迷津。
                        </pre>
            </li>
            
            <li>
                <h3>
                    月中桂
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 熊皎</p>
                <pre>断破重轮种者谁， 
银蟾何事便相随。 
莫言望夜无攀处， 
却是吟人有得时。 
孤影不凋清露滴， 
异香常在好风吹。 
几回目断云霄外， 
未必姮娥惜一枝。
                        </pre>
            </li>
            
            <li>
                <h3>
                    游嵩山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 熊皎</p>
                <pre>独背焦桐访洞天， 
暂攀灵迹弃尘缘。 
深逢野草皆疑药， 
靓见樵人恐是仙。 
翠木入云空自老， 
古碑横水莫知年。 
可怜幽景堪长往， 
一任人间岁月迁。
                        </pre>
            </li>
            
            <li>
                <h3>
                    湘江晓望
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 熊皎</p>
                <pre>笙歌欢罢散离筵， 
水色朦胧蘸宿烟。 
山响疏钟何处寺， 
火光收钓下滩船。 
微云过岛侵微月， 
古岸平江浸远天。 
归梦已阑风色动， 
孤帆仍要住无缘。
                        </pre>
            </li>
            
            <li>
                <h3>
                    赠胥尊师
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 熊皎</p>
                <pre>绿发童颜羽服轻， 
天台王屋几经行。 
云程去速因风起， 
酒债还迟待药成。 
房闭十洲烟浪阔， 
箓开三洞鬼神惊。 
他年华表重归日， 
却恐桑田已变更。
                        </pre>
            </li>
            
            <li>
                <h3>
                    道傍松
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 熊皎</p>
                <pre>偃盖当衢莫记年， 
独含苍翠鹤应怜。 
垂阴独向笙歌地， 
有韵自成风雨天。 
尘□路岐分夜月， 
烧侵根脚起残烟。 
论功只合行人赏， 
销得烦蒸古道边。
                        </pre>
            </li>
            
    </ul>
</body>

</html>