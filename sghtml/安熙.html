<!DOCTYPE html>
<html lang="zh-CN">

<head>
    <meta charset="UTF-8">
    <title>
        安熙
    </title>
</head>

<body>
    <h1>
        安熙
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    太常引
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 安熙</p>
                <pre>求田问舍欲婆娑。 
算无地， 
不风波。 
胸次尽嵯峨。 
世间事、都能几多。 
登山临水， 
望花随柳， 
独此未消磨。 
便拟借行窝。 
正齐月、光风气和。
                        </pre>
            </li>
            
            <li>
                <h3>
                    石州慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 安熙</p>
                <pre>龙蟠虎踞， 
朝楚暮秦， 
世路艰蹇。 
夕阳淡淡余晖， 
阊阖九重天远。 
千秋万古， 
先天消长图深， 
何人解识兴亡本。 
夜鹤渺翩翩， 
尽平林鸦满。 
萧散。 
不须黄鹤， 
遗书不用， 
洪崖相挽。 
苍狗浮云， 
平日惯开青眼。 
拟将书剑， 
西山采蕨食薇， 
自应不属春风管。 
只恐汝山灵， 
怪先生来晚。
                        </pre>
            </li>
            
            <li>
                <h3>
                    酹江月
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 安熙</p>
                <pre>天山巨网， 
尽牢笼、多少中原人物。 
赵际燕陲空老却， 
千仞岩岩苍壁。 
古柏萧森， 
高松偃蹇， 
不管飞冰雪。 
慕膻群蚁， 
问君谁是豪杰。 
重念禹迹茫茫， 
免狐荆棘， 
感慨悲歌发。 
累世兴亡何足道， 
等是轰蚊飞灭。 
湖海襟怀， 
风云壮志， 
莫遣生华发。 
中天佳气， 
会须重见明月。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 安熙</p>
                <pre>徘徊尊俎。 
徜徉笑语。 
俯仰乾坤今古。 
世间豪杰数元龙， 
想未识、圣门风度。 
也非学圃。 
也非怀土。 
静看落花风雨。 
安排便买钓鱼蓑， 
□底是
                        </pre>
            </li>
            
    </ul>
</body>

</html>