<!DOCTYPE html>
<html lang="zh-CN">

<head>
    <meta charset="UTF-8">
    <title>
        吕本中
    </title>
</head>

<body>
    <h1>
        吕本中
    </h1>
    <p><strong>朝代:</strong>
        宋代
    </p>
    <p><strong>生平:</strong>
        吕本中（1084-1145） 原名大中，字居仁，世称东莱先生，寿州（今安徽寿县）人。初授承务郎。徽宗宣和六年（1124），为枢密院编修官。后迁职方员外郎。高宗绍兴六年（1136），召赐进士出身，历官中书舍人、权直学士院。因忤秦桧罢官。江西诗派著名诗人。其诗颇受黄庭坚、陈师道影响，又学李白、苏轼，继承和发展了江西诗派的风格，诗风明畅灵活。其词以婉丽见长。有悲慨时事、渴望收复中原故土的词作。感情浓郁，语意深沉。有《东莱诗集》、《紫微诗话》、《江西诗社宗派图》。后人辑有《紫微词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>去年今夜。 
同醉月明花树下。 
此夜江边。 
月暗长堤柳暗船。 
故人何处。 
带我离愁江外去。 
来岁花前。 
又是今年忆去年。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>驿路侵斜月， 
溪桥度晓霜。 
短篱残菊一枝黄。 
正是乱山深处、过重阳。 
旅枕元无梦， 
寒更每自长。 
只言江左好风光。 
不道中原归思、转凄凉。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>海雁桥边春苦。 
几见落花飞絮。 
重到柳行西， 
懒问画楼何处。 
凝伫。 
凝伫。 
十顷荷花风雨。
                        </pre>
            </li>
            
            <li>
                <h3>
                    宣州竹·虞美人
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 吕本中</p>
                <pre>小溪篷底湖风重。 
吹破凝酥动。 
一枝斜映庾门深。 
冷淡无言香泛、月华清。 
已经轻瘦谁为共。 
魂绕徐熙□。 
耻同桃李困春容。 
肯向毫端开发、两云中。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>病香无力傍栏干。 
风雨送春还。 
一枕晓来清梦， 
无人说似西山。 
匆匆笑语， 
时时邂逅， 
草草杯盘。 
莫谓杂花时候， 
便忘梅蕊冲寒。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 吕本中</p>
                <pre>暖日温风破浅寒。 
短青无数簇幽栏。 
三年春在病中看。 
中酒心情浑似梦， 
探花时候不曾闲。 
几年芳信隔秦关。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 吕本中</p>
                <pre>柳色过疏篱。 
花又离披。 
旧时心绪没人知。 
记得一年寒食下， 
独自归时。 
归後却寻伊。 
月上嫌迟。 
十分斟酒不推辞。 
将为老来浑忘却， 
因甚沾衣。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>故人何处。 
同在江南路。 
百种旧愁分不去。 
枉被落花留住。 
旧愁百种谁知。 
除非是见伊时。 
最是一春多病， 
等闲过了酴醿。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>小院悠悠春未远。 
牡丹昨夜开犹浅。 
珍重使君帘尽卷。 
风欲转。 
绿阴掩映栏干晚。 
记得旧时清夜短。 
洛阳芳讯时相伴。 
一朵姚黄髻满。 
情未展。 
新来衰病无人管。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>东里先生， 
家何在、山阴溪曲。 
对一川平野， 
数间茅屋。 
昨夜冈头新雨过， 
门前流水清如玉。 
抱小桥、回合柳参天， 
摇新绿。 
疏篱下， 
丛丛菊。 
虚檐外， 
萧萧竹。 
叹古今得失， 
是非荣辱。 
须信人生归去好， 
世间万事何时足。 
问此春、春酝酒何如， 
今朝熟。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 吕本中</p>
                <pre>双双小凤斜， 
淡淡鸦儿稳。 
一曲渭城歌， 
柳色饶春恨。 
离觞洗别愁， 
酒尽愁难尽。 
宝瑟雁纵横， 
谁寄天涯信。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>高楼只在斜阳里。 
春风淡荡人声喜。 
携客不嫌频。 
使君如酒醇。 
花光人不会。 
月色须君醉。 
月色与花光。 
共成今夜长。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>梅花自是于春懒。 
不是春来晚。 
看伊开在众花前。 
便道与春无分、结因缘。 
风前月下频相就。 
笑我如伊瘦。 
几回冲雨过疏篱。 
已见一番青子、缀残枝。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>巧语娇莺春未暮。 
杨柳风流， 
恰过池塘雨。 
芳草满庭花满树。 
无情胡蝶飞来去。 
睡起小奁香一缕。 
玉篆回纹， 
等个人分付。 
桃叶不言人不语。 
眉尖一点君知否。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>渺渺风吹月上， 
濛濛雾挟霜回。 
百年心事老相催。 
人在夕阳落外。 
有梦常嫌去远， 
无书可恨来迟。 
一杯浊酒两篇诗。 
小槛黄花共醉。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>雪似梅花， 
梅花似雪。 
似和不似都奇绝。 
恼人风味阿谁知？ 
请君问取南楼月。 
记得去年， 
探梅时节。 
老来旧事无人说。 
为谁醉倒为谁醒？ 
到今犹恨轻离别。
                        </pre>
            </li>
            
            <li>
                <h3>
                    采桑子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>乱红夭绿风吹尽， 
小市疏楼。 
细雨轻鸥。 
总向离人恨里收。 
年年春好年年病， 
妾自西游。 
水自东流。 
不似残花一样愁。
                        </pre>
            </li>
            
            <li>
                <h3>
                    长相思
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕本中</p>
                <pre>要相忘。 
不相忘。 
玉树郎君月艳娘。 
几回曾断肠。 
欲下床。 
却上床。 
上得床来思旧乡。 
北风吹梦长。
                        </pre>
            </li>
            
    </ul>
</body>

</html>