<!DOCTYPE html>
<html lang="zh-CN">

<head>
    <meta charset="UTF-8">
    <title>
        程大昌
    </title>
</head>

<body>
    <h1>
        程大昌
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    万年欢
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 程大昌</p>
                <pre>岁岁梅花， 
向寿尊画阁， 
长报春起。 
恰似今朝， 
分外香肥萼韡。 
杂佩珊珊就列， 
映蓝袂、宝薰擎跽。 
道这回、屋舍团栾， 
四时风月桃李。 
回头处、无限思。 
看秋前药裹， 
而今鼎匕。 
须把康强， 
收作玳筵欢喜。 
况是鬓云全绿， 
顶珈笄、笑陪星履。 
新年动、定拥新祺， 
有孙来捧醪醴。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>夹路传呼杳杳， 
垂腰印绶累累。 
万般荣贵出丹枝。 
遥知心乐处， 
椿畔桂当时。 
酒到芳春偏弄色， 
轻黄泛滟鹅儿。 
大为行乐使堪书。 
醉来花下卧， 
便是习家池。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>距春五日。 
吉语搀先来饮席。 
易卦占新。 
八八周轮又再轮。 
开年定好。 
定把笙歌更药裹。 
旧怕无孙。 
今已蓝袍拥绣荪。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>才出沧溟底， 
旋明紫岫腰。 
玉光漫漫涌层潮。 
上有乘流海贾、卧吹箫。 
更上云台望， 
翻牵旅思遥。 
我生何许著箪瓢。 
却向天涯起舞、影萧萧。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>春产不贪春， 
为厌春花泛。 
睡到深秋梦始回， 
素影翻春艳。 
意赏逐时新， 
旧事谁能占。 
解转春光入酒杯， 
萸菊谁云欠。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>自涉希寿来， 
疑道无多岁月。 
昨夜风吹好梦， 
报前途康吉。 
石桥坚壮跨黄河， 
不用资舟楫。 
管取身心安泰， 
阅椿龄千百。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>冰容玉格， 
笑桃杏、非是闺帏装束。 
待要舒华那更管， 
朔气凝波僵木。 
五鬣山松， 
万年宫树， 
仅仅存馀绿。 
一枝寄赠， 
教渠知道春复。 
宁解车马成蹊， 
高标宜雪月， 
仍便溪谷。 
纵有知闻， 
谁办得、驾野凌寒秉烛。 
尽更荒闲， 
终难掩抑， 
风里香千斛。 
林坰兴尽， 
此时鼎味翻足。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>一岁一生朝， 
一番老相。 
无欲无营亦无望。 
看经写字， 
且做闲中气象。 
闭门人阒静， 
心清旷。 
骨肉团栾， 
一杯相向。 
野蔌家肴竞来饷。 
真情直话， 
不用逢迎俯仰。 
从他人笑道， 
不时样。
                        </pre>
            </li>
            
            <li>
                <h3>
                    折丹桂
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>童年未晓君恩重。 
教得能趋拱。 
重亲带笑酌天杯， 
听祝语、殷勤捧。 
青衫得挂尤光宠。 
桂是蟾宫种。 
诗书浓处便生枝， 
但只要、频浇壅。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>绿净贯闤闠， 
夹岸是楼台。 
楼台分影倒卧， 
千丈郁崔嵬。 
此是化人奇变， 
能使山巅水底， 
对出两蓬莱。 
溪浒有仙观， 
苕霅信佳哉。 
水晶宫， 
谁著语， 
半嘲诙。 
世间那有， 
如许磊砢栋梁材。 
每遇天容全碧， 
仍更苹风不动， 
相与夜深来。 
饮子以明月， 
净洗旧尘埃。
                        </pre>
            </li>
            
            <li>
                <h3>
                    汉宫春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>万六千年， 
是仙椿日月， 
两度阳春。 
根柯不随物化， 
那有新陈。 
戏夸悠久， 
借时光、惊觉时人。 
道历管， 
阶蓂万换， 
悠然唤做逡巡。 
老我百无贪羡， 
羡天芳寿种， 
掩冉三辰。 
谢他流年甲子， 
已是重轮。 
人间春狭， 
只九旬、斗柄标寅。 
更拟向， 
椿枝倚数， 
十分取一为真。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 程大昌</p>
                <pre>乾处缁尘湿处泥。 
天嫌世路净无时。 
皓然岩谷总凝脂。 
清夜月明人访戴， 
玉山顶上玉舟移。 
一蓑渔画更能奇。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>春草池塘， 
茸茸短碧通芳信。 
更饶华润。 
不解膏霜鬓。 
池上诗翁， 
别带超遥韵。 
阳和进。 
香苞翠晕。 
物物皆沾分。
                        </pre>
            </li>
            
            <li>
                <h3>
                    韵令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程大昌</p>
                <pre>是男是女， 
都有官称。 
孙儿仕也登。 
时新衣著， 
不待经营。 
寒时火柜， 
春里花亭。 
星辰上履， 
我只唤卿卿。 
寿开八秩， 
两鬓全青。 
颜红步武轻。 
定知前面， 
大有年龄。 
芝兰玉树， 
更愿充庭。 
为询王母， 
桃颗几时赬。
                        </pre>
            </li>
            
    </ul>
</body>

</html>