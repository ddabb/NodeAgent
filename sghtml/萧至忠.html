<!DOCTYPE html>
<html lang="zh-CN">

<head>
    <meta charset="UTF-8">
    <title>
        萧至忠
    </title>
</head>

<body>
    <h1>
        萧至忠
    </h1>
    <p><strong>朝代:</strong>
        唐代
    </p>
    <p><strong>生平:</strong>
        萧至忠，德言曾孙。少为畿尉，以清谨称。神龙初，自吏部员外擢御史中丞，迁吏部侍郎，掌选事，请谒杜绝。寻迁中书侍郎，兼中书令。睿宗立，出为晋州刺史。先天二年，复为中书令。与窦怀贞、魏知古、崔湜、陆象先、徐坚等撰《姓族系录》二百卷，书成，加爵。后坐附太平公主伏诛。诗九首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和九日幸临渭亭登高应制得馀字
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 萧至忠</p>
                <pre>望幸三秋暮， 
登高九日初。 
朱旗巡汉苑， 
翠帟俯秦墟。 
宠极萸房遍， 
恩深菊酎馀。 
承欢何以答， 
万亿奉宸居。
                        </pre>
            </li>
            
            <li>
                <h3>
                    奉和九月九日登慈恩寺浮图应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 萧至忠</p>
                <pre>天跸三乘启， 
星舆六辔行。 
登高凌宝塔， 
极目遍王城。 
神卫空中绕， 
仙歌云外清。 
重阳千万寿， 
率舞颂升平。
                        </pre>
            </li>
            
            <li>
                <h3>
                    奉和幸安乐公主山庄应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 萧至忠</p>
                <pre>西郊窈窕凤凰台， 
北渚平明法驾来。 
匝地金声初度曲， 
周堂玉溜好传杯。 
湾路分游画舟转， 
岸门相向碧亭开。 
微臣此时承宴乐， 
仿佛疑从星汉回。
                        </pre>
            </li>
            
    </ul>
</body>

</html>