<!DOCTYPE html>
<html lang="zh-CN">

<head>
    <meta charset="UTF-8">
    <title>
        白行简
    </title>
</head>

<body>
    <h1>
        白行简
    </h1>
    <p><strong>朝代:</strong>
        唐代
    </p>
    <p><strong>生平:</strong>
        白行简，字知退，白居易之弟。贞元末第进士，累官度支郎中。有兄风，尝从居易谪所，天性友爱，当时无比。集二十卷，今存诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    在巴南望郡南山呈乐天
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 白行简</p>
                <pre>临江一嶂白云间， 
红绿层层锦绣班。 
不作巴南天外意， 
何殊昭应望骊山。
                        </pre>
            </li>
            
            <li>
                <h3>
                    夫子鼓琴得其人
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 白行简</p>
                <pre>宣父穷玄奥， 
师襄授素琴。 
稍殊流水引， 
全辨圣人心。 
慕德声逾感， 
怀人意自深。 
泠泠传妙手， 
摵摵振空林。 
促调清风至， 
操弦白日沈。 
曲终情不尽， 
千古仰知音。
                        </pre>
            </li>
            
            <li>
                <h3>
                    归马华山
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 白行简</p>
                <pre>牧野功成后， 
周王战马闲。 
驱驰休伏皂， 
饮龁任依山。 
逐日朝仍去， 
随风暮自还。 
冰生疑陇坂， 
叶落似榆关。 
躞蹀仙峰下， 
腾骧渭水湾。 
幸逢时偃武， 
不复鼓鼙间。
                        </pre>
            </li>
            
            <li>
                <h3>
                    春从何处来
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 白行简</p>
                <pre>欲识春生处， 
先从木德来。 
入门潜报柳， 
度岭暗惊梅。 
透雪寒光散， 
消冰水镜开。 
晓迎郊骑发， 
夜逐斗杓回。 
淑气空中变， 
新声雨后催。 
偏宜资律吕， 
应是候阳台。
                        </pre>
            </li>
            
            <li>
                <h3>
                    李都尉重阳日得苏属国书
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 白行简</p>
                <pre>降虏意何如， 
穷荒九月初。 
三秋异乡节， 
一纸故人书。 
对酒情无极， 
开缄思有余。 
感时空寂寞， 
怀旧几踌躇。 
雁尽平沙迥， 
烟销大漠虚。 
登台南望处， 
掩泪对双鱼。
                        </pre>
            </li>
            
            <li>
                <h3>
                    贡院楼北新栽小松
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 白行简</p>
                <pre>华省春霜曙， 
楼阴植小松。 
移根依厚地， 
委质别危峰。 
北户知犹远， 
东堂幸见容。 
心坚终待鹤， 
枝嫩未成龙。 
夜影看仍薄， 
朝岚色渐浓。 
山苗不可荫， 
孤直俟秦封。
                        </pre>
            </li>
            
            <li>
                <h3>
                    金在熔
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 白行简</p>
                <pre>巨橐方熔物， 
洪炉欲范金。 
紫光看渐发， 
赤气望逾深。 
焰热晴云变， 
烟浮昼景阴。 
坚刚由我性， 
鼓铸任君心。 
踊跃徒标异， 
沈潜自可钦。 
何当得成器， 
待叩向知音。
                        </pre>
            </li>
            
    </ul>
</body>

</html>