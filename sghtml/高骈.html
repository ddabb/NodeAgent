<!DOCTYPE html>
<html lang="zh-CN">

<head>
    <meta charset="UTF-8">
    <title>
        高骈
    </title>
</head>

<body>
    <h1>
        高骈
    </h1>
    <p><strong>朝代:</strong>
        唐代
    </p>
    <p><strong>生平:</strong>
        高骈，字千里，南平郡王崇文之孙，家世禁卫。幼颇修饬，折节为文学，初事朱叔明为司马，后历右神策军都虞候、秦州刺史。咸通中，拜安南都护，进检校刑部尚书，以都护府为静海军，授骈节度，兼诸道行营招讨使。僖宗立，加同中书门下平章事，迁剑南西川节度，进检校司徒，封燕国公，徙荆南节度，加诸道行营都统、盐铁转运等使，俄徙淮南节度副大使。广明初，进检校太尉、东面都统、京西京北神策军诸道兵马等使，封渤海郡王，为部将毕师铎所害。诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    二妃庙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>帝舜南巡竟不还， 
二妃幽怨水云间。 
当时珠泪知多少， 
直到于今竹尚斑。
                        </pre>
            </li>
            
            <li>
                <h3>
                    依韵奉酬李迪
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高骈</p>
                <pre>柳下官资颜子居， 
闲情入骨若为除。 
诗成斩将奇难敌， 
酒熟封侯快未如。 
只见丝纶终日降， 
不知功业是谁书？ 
而今共饮醇滋味， 
消得揶揄势利疏。
                        </pre>
            </li>
            
            <li>
                <h3>
                    入蜀
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>万水千山音信希， 
空劳魂梦到京畿。 
漫天岭上频回首， 
不见虞封泪满衣。
                        </pre>
            </li>
            
            <li>
                <h3>
                    写怀二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高骈</p>
                <pre>渔竿消日酒消愁， 
一醉忘情万事休。 
却恨韩彭兴汉室， 
功成不向五湖游。 
花满西园月满池， 
笙歌摇曳画船移。 
如今暗与心相约， 
不动征旗动酒旗。
                        </pre>
            </li>
            
            <li>
                <h3>
                    南征叙怀
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>万里驱兵过海门， 
此生今日报君恩。 
回期直待烽烟静， 
不遣征衣有泪痕。
                        </pre>
            </li>
            
            <li>
                <h3>
                    南海神祠
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高骈</p>
                <pre>沧溟八千里， 
今古畏波涛。 
此日征南将， 
安然渡万艘。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高骈</p>
                <pre>人间无限伤心事， 
不得尊前折一枝。 
满宫多少承恩者， 
似有容华妾也无。 
满身珠翠将何用， 
唯与豪家拂象床。 
何人种得西施花， 
千古春风开不尽。
                        </pre>
            </li>
            
            <li>
                <h3>
                    叹征人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>心坚胆壮箭头亲， 
十载沙场受苦辛。 
力尽路傍行不得， 
广张红旆是何人。
                        </pre>
            </li>
            
            <li>
                <h3>
                    和王昭符进士赠洞庭赵先生
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高骈</p>
                <pre>为爱君山景最灵， 
角冠秋礼一坛星。 
药将鸡犬云间试， 
琴许鱼龙月下听。 
自要乘风随羽客， 
谁同种玉验仙经。 
烟霞淡泊无人到， 
唯有渔翁过洞庭。
                        </pre>
            </li>
            
            <li>
                <h3>
                    塞上寄家兄
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>棣萼分张信使希， 
几多乡泪湿征衣。 
笳声未断肠先断， 
万里胡天鸟不飞。
                        </pre>
            </li>
            
            <li>
                <h3>
                    塞上曲二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高骈</p>
                <pre>二年边戍绝烟尘， 
一曲河湾万恨新。 
从此凤林关外事， 
不知谁是苦心人。 
陇上征夫陇下魂， 
死生同恨汉将军。 
不知万里沙场苦， 
空举平安火入云。
                        </pre>
            </li>
            
            <li>
                <h3>
                    太公庙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>青山长在境长新， 
寂寞持竿一水滨。 
及得王师身已老， 
不知辛苦为何人。
                        </pre>
            </li>
            
            <li>
                <h3>
                    安南送曹别敕归朝
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>云水苍茫日欲收， 
野烟深处鹧鸪愁。 
知君万里朝天去， 
为说征南已五秋。
                        </pre>
            </li>
            
            <li>
                <h3>
                    宴犒蕃军有感
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>蜀地恩留马嵬哭， 
烟雨濛濛春草绿。 
满眼由来是旧人， 
那堪更奏梁州曲。
                        </pre>
            </li>
            
            <li>
                <h3>
                    寄鄠杜李遂良处士
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高骈</p>
                <pre>小隐堪忘世上情， 
可能休梦入重城。 
池边写字师前辈， 
座右题铭律后生。 
吟社客归秦渡晚， 
醉乡渔去渼陂晴。 
春来不得山中信， 
尽日无人傍水行。
                        </pre>
            </li>
            
            <li>
                <h3>
                    寄题罗浮别业
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>不将真性染埃尘， 
为有烟霞伴此身。 
带日长江好归信， 
博罗山下碧桃春。
                        </pre>
            </li>
            
            <li>
                <h3>
                    寓怀
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>关山万里恨难销， 
铁马金鞭出塞遥。 
为问昔时青海畔， 
几人归到凤林桥。
                        </pre>
            </li>
            
            <li>
                <h3>
                    对花呈幕中
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>海棠初发去春枝， 
首唱曾题七字诗。 
今日能来花下饮， 
不辞频把使头旗。
                        </pre>
            </li>
            
            <li>
                <h3>
                    对雪
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>六出飞花入户时， 
坐看青竹变琼枝。 
如今好上高楼望， 
盖尽人间恶路岐。
                        </pre>
            </li>
            
            <li>
                <h3>
                    山亭夏日
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>绿树阴浓夏日长， 
楼台倒影入池塘。 
水晶帘动微风起， 
满架蔷薇一院香。
                        </pre>
            </li>
            
            <li>
                <h3>
                    平流园席上
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>画舸摇烟水满塘， 
柳丝轻软小桃香。 
却缘龙节为萦绊， 
好是狂时不得狂。
                        </pre>
            </li>
            
            <li>
                <h3>
                    广陵宴次戏简幕宾
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>一曲狂歌酒百分， 
蛾眉画出月争新。 
将军醉罢无余事， 
乱把花枝折赠人。
                        </pre>
            </li>
            
            <li>
                <h3>
                    春日招宾
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>花枝如火酒如饧， 
正好狂歌醉复醒。 
对酒看花何处好， 
延和阁下碧筠亭。
                        </pre>
            </li>
            
            <li>
                <h3>
                    杂歌谣辞·步虚词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>青溪道士人不识， 
上天下天鹤一只。 
洞门深锁碧窗寒， 
滴露研朱写周易。
                        </pre>
            </li>
            
            <li>
                <h3>
                    残春遣兴
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>画舸轻桡柳色新， 
摩诃池上醉青春。 
不辞不为青春醉， 
只恐莺花也怪人。
                        </pre>
            </li>
            
            <li>
                <h3>
                    池上送春
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>持竿闲坐思沉吟， 
钓得江鳞出碧浔。 
回首看花花欲尽， 
可怜寥落送春心。
                        </pre>
            </li>
            
            <li>
                <h3>
                    海翻
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高骈</p>
                <pre>几经人事变， 
又见海涛翻。 
徒起如山浪， 
何曾洗至冤？
                        </pre>
            </li>
            
            <li>
                <h3>
                    渭川秋望寄右军王特进
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>长川终日碧潺湲， 
知道天河与地连。 
凭寄两行朝阙泪， 
愿随流入御沟泉。
                        </pre>
            </li>
            
            <li>
                <h3>
                    湘妃庙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>帝舜南巡去不还， 
二妃幽怨水云间。 
当时珠泪垂多少， 
直到如今竹尚斑。
                        </pre>
            </li>
            
            <li>
                <h3>
                    留别彰德军从事范校书
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高骈</p>
                <pre>无金寄与白头亲， 
节概犹夸似古人。 
未出尘埃真落魄， 
不趋权势正因循。 
桂攀明月曾观国， 
蓬转西风却问津。 
匹马东归羡知己， 
燕王台上结交新。
                        </pre>
            </li>
            
            <li>
                <h3>
                    筇竹杖寄僧
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高骈</p>
                <pre>坚轻筇竹杖， 
一枝有九节。 
寄与沃洲人， 
闲步青山月。
                        </pre>
            </li>
            
            <li>
                <h3>
                    蜀路感怀
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>蜀山苍翠陇云愁， 
銮驾西巡陷几州。 
唯有萦回深涧水， 
潺湲不改旧时流。
                        </pre>
            </li>
            
            <li>
                <h3>
                    言怀
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 高骈</p>
                <pre>恨乏平戎策， 
惭登拜将坛。 
手持金钺冷， 
身挂铁衣寒。 
主圣扶持易， 
恩深报效难。 
三边犹未静， 
何敢便休官？
                        </pre>
            </li>
            
            <li>
                <h3>
                    访隐者不遇
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>落花流水认天台， 
半醉闲吟独自来。 
惆怅仙翁何处去， 
满庭红杏碧桃开。
                        </pre>
            </li>
            
            <li>
                <h3>
                    赠歌者二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高骈</p>
                <pre>酒满金船花满枝， 
佳人立唱惨愁眉。 
一声直入青云去， 
多少悲欢起此时。 
公子邀欢月满楼， 
双成揭调唱伊州。 
便从席上风沙起， 
直到阳关水尽头。
                        </pre>
            </li>
            
            <li>
                <h3>
                    赴安南却寄台司
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>曾驱万马上天山， 
风去云回顷刻间。 
今日海门南面事， 
莫教还似凤林关。
                        </pre>
            </li>
            
            <li>
                <h3>
                    赴西川途经虢县作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>亚夫重过柳营门， 
路指岷峨隔暮云。 
红额少年遮道拜， 
殷勤认得旧将军。
                        </pre>
            </li>
            
            <li>
                <h3>
                    边城听角
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>席箕风起雁声秋， 
陇水边沙满目愁。 
三会五更欲吹尽， 
不知凡白几人头。
                        </pre>
            </li>
            
            <li>
                <h3>
                    边方春兴
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>草色青青柳色浓， 
玉壶倾酒满金钟。 
笙歌嘹亮随风去， 
知尽关山第几重。
                        </pre>
            </li>
            
            <li>
                <h3>
                    过天威径
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>豺狼坑尽却朝天， 
战马休嘶瘴岭烟。 
归路嶮巇今坦荡， 
一条千里直如弦。
                        </pre>
            </li>
            
            <li>
                <h3>
                    送春
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高骈</p>
                <pre>水浅鱼争跃， 
花深鸟竞啼。 
春光看欲尽， 
判却醉如泥。
                        </pre>
            </li>
            
            <li>
                <h3>
                    途次内黄马病，寄僧舍呈诸友人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高骈</p>
                <pre>官闲马病客深秋， 
肯学张衡咏四愁。 
红叶寺多诗景致， 
白衣人尽酒交游。 
依违讽刺因行得， 
淡泊供需不在求。 
好与高阳结吟社， 
况无名迹达珠旒。
                        </pre>
            </li>
            
            <li>
                <h3>
                    遣兴
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高骈</p>
                <pre>把盏非怜酒， 
持竿不为鱼。 
唯应嵇叔夜， 
似我性慵疏。
                        </pre>
            </li>
            
            <li>
                <h3>
                    锦城写望
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>蜀江波影碧悠悠， 
四望烟花匝郡楼。 
不会人家多少锦， 
春来尽挂树梢头。
                        </pre>
            </li>
            
            <li>
                <h3>
                    闺怨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>人世悲欢不可知， 
夫君初破黑山归。 
如今又献征南策， 
早晚催缝带号衣。
                        </pre>
            </li>
            
            <li>
                <h3>
                    闻河中王铎加都统
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>炼汞烧铅四十年， 
至今犹在药炉前。 
不知子晋缘何事， 
只学吹箫便得仙。
                        </pre>
            </li>
            
            <li>
                <h3>
                    风筝
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>夜静弦声响碧空， 
宫商信任往来风。 
依稀似曲才堪听， 
又被移将别调中。
                        </pre>
            </li>
            
            <li>
                <h3>
                    马嵬驿
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高骈</p>
                <pre>玉颜虽掩马嵬尘， 
冤气和烟锁渭津。 
蝉鬓不随銮驾去， 
至今空感往来人。
                        </pre>
            </li>
            
    </ul>
</body>

</html>