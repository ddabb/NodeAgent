<!DOCTYPE html>
<html lang="zh-CN">

<head>
    <meta charset="UTF-8">
    <title>
        冯时行
    </title>
</head>

<body>
    <h1>
        冯时行
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    天仙子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 冯时行</p>
                <pre>风幸多情开得好。 
忍却吹教零落了。 
弄花衣上有馀香， 
春已老。 
枝头少。 
况又酒醒鶗鴂晓。 
一片初飞情已悄。 
可更如今纷不扫。 
年随流水去无踪， 
恨不了。 
愁不了。 
楼外远山眉样小。
                        </pre>
            </li>
            
            <li>
                <h3>
                    梦兰堂
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 冯时行</p>
                <pre>小雨清尘淡烟晚。 
官柳殢花待暖。 
君愁入伤阙眼。 
芳草绿、断云归雁。 
酒重斟， 
须再劝。 
今夕近、明朝乍远。 
到时暗花飞乱。 
千里断肠春不管。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 冯时行</p>
                <pre>云复衡茅霜雪後。 
风吹江面青罗皱。 
镜里功名愁里瘦。 
闲袖手。 
去年长至今年又。 
梅逼玉肌春欲透。 
小槽新压冰澌溜。 
好把升沈分付酒。 
光阴骤。 
须臾又绿章台柳。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 冯时行</p>
                <pre>眉黛低颦， 
一声春满留苏帐。 
却从檀响。 
渐到梅花上。 
归卧孤舟， 
梅影舟前扬。 
劳心想。 
岸横千嶂。 
霜月铺寒浪。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 冯时行</p>
                <pre>杏花微露春犹浅。 
春浅愁浓愁送远。 
山拖馀翠断行踪， 
细雨疏烟迷望眼。 
暮云浓处轻吹散。 
往事时时心上见。 
不禁慵瘦倚东风， 
燕子双双花片片。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 冯时行</p>
                <pre>艰难时世。 
万事休夸会。 
官宦误人多， 
道是也、终须不是。 
功名事业， 
已是负初心， 
人老也， 
发白也， 
随分谋生计。 
如今晓得， 
更莫争闲气。 
高下与人和， 
且觅个、置锥之地。 
江村僻处， 
作个老渔樵， 
一壶酒， 
一声歌， 
一觉醺醺睡。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 冯时行</p>
                <pre>芳菲不是浑无据。 
只是春收取。 
都将酝造晚风光。 
百尺瑶台、吹下半天香。 
多愁多病疏慵意。 
也被香扶起。 
微吟小酌送花飞。 
更拚小屏幽梦、到开时。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 冯时行</p>
                <pre>点酥点蜡。 
凭君尽做风流骨。 
汉家旧样宫妆额。 
流落人间， 
真个没人识。 
佳人误拨龙香觅。 
一枝初向烟林得。 
被花惹起愁难说。 
恰恨西窗， 
酒醒乌啼月。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 冯时行</p>
                <pre>年时江上垂杨路。 
信柱杖、穿云去。 
碧涧步虚声里度。 
疏林小寺， 
远山孤渚， 
独倚阑干处。 
别来无几春还暮。 
空记当时锦囊句。 
南北东西知几许。 
相思难寄， 
野航蓑笠， 
独钓巴江雨。
                        </pre>
            </li>
            
    </ul>
</body>

</html>