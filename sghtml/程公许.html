<!DOCTYPE html>
<html lang="zh-CN">

<head>
    <meta charset="UTF-8">
    <title>
        程公许
    </title>
</head>

<body>
    <h1>
        程公许
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程公许</p>
                <pre>晓凉散策， 
恨西风不贷， 
一池残绿。 
谁与冰轮撝玉斧， 
恰好今宵圆足。 
树杪翻光， 
莎庭转影， 
零乱昆台玉。 
荡胸清露， 
闲须浇下醽醁。 
休问湖海飘零， 
老人心事， 
似倚岩枯木。 
万里亲知应健否， 
脉脉此情谁属。 
世虑难平， 
天高难问， 
倚遍阑干曲。 
不妨随寓， 
买园催种松竹。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程公许</p>
                <pre>驼褐倚禅榻， 
丝鬓扬茶烟。 
谁知老子方寸， 
历历著千年。 
试问汗青馀几， 
一笑腰黄萦梦， 
我自乐天全。 
出处两无累， 
赢取日高眠。 
八千里， 
西望眼， 
断霞边。 
弁苍苕碧， 
随分风月不论钱。 
执手还成轻别， 
何日归来投社， 
玉海得同编。 
经世付时杰， 
觅个钓鱼船。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程公许</p>
                <pre>万里飘萍， 
送江入海， 
过古润州。 
正羁怀无奈， 
凭高纵览， 
濛濛烟雨， 
簇簇渔舟。 
南北区分， 
江山形胜， 
忧愤令人扶上楼。 
沈凝久， 
任斜飞雪片， 
急洒貂裘。 
英风追想孙刘。 
似黑白两奁棋未收。 
把烟霞饶与， 
坡仙米老， 
丹青难觅， 
摩诘营邱。 
斗野号风， 
海门残照， 
长与人间管领愁。 
凭谁问， 
借天河一挽， 
洗甲兵休。
                        </pre>
            </li>
            
    </ul>
</body>

</html>