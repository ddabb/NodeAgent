<!DOCTYPE html>
<html lang="zh-CN">

<head>
    <meta charset="UTF-8">
    <title>
        李弥逊
    </title>
</head>

<body>
    <h1>
        李弥逊
    </h1>
    <p><strong>朝代:</strong>
        宋代
    </p>
    <p><strong>生平:</strong>
        李弥逊字似之，吴县（属江苏）人。宋徽宗大观初登进士第。南渡后，以争和议忤
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一寸金
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>仙李盘根， 
自有云仍霭芳裔。 
更留雨霜皮， 
临风玉树， 
紫髯丹颊， 
长生久视。 
鹤帐琅书至。 
长庚梦、当年暗记。 
佳辰近， 
回首西风， 
渐喜秋英弄霜蕊。 
暂卷双旌， 
鸣金吹竹， 
萱堂伴新戏。 
对璧月流光， 
屏山供翠， 
碧云乍合， 
飞觞如缀。 
早晚岩廊侍。 
终不负、黄楼一醉。 
丹青手、先与翻阶， 
万叶增春媚。
                        </pre>
            </li>
            
            <li>
                <h3>
                    三段子·宝鼎现
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 李弥逊</p>
                <pre>层林烟霁， 
巨壁天半， 
鸿飞无路。 
云断处、两山之间， 
十万琅玕环翠羽。 
转秀谷、枕苹花汀溆。 
短柳疏篱向暮。 
看卧垄牛归， 
横舟人去， 
平芜鸥鹭。 
并游不见鞭鸾侣。 
只僧前、松子随步。 
回径险、凌风遐想， 
小憩清泉敧茂树。 
正笋蕨、过如苏新雨。 
矶下游鱼可数。 
纵窈窕、云关长启， 
寂寂谁争子所。 
世上丹毂朱缨， 
春梦觉、南柯何许。 
况荣枯无定， 
中有欢离愁聚。 
尽笑我、诧盘中趣。 
为续昌黎赋。 
会有人， 
秣马膏车， 
相属一尊清醑。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>试问花枝馀几许， 
卷帘细雨随人。 
风光犹恋苦吟身。 
海棠浑怯冷， 
为我强留春。 
细听惜花歌白雪， 
不知盏面生尘。 
吹开吹谢漫惊频。 
少陵真有味， 
爱酒觅南邻。
                        </pre>
            </li>
            
            <li>
                <h3>
                    十月桃
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 李弥逊</p>
                <pre>浮云无定， 
任春风万点， 
吹上寒枝。 
砌外珑璁， 
暗香夜透帘帏。 
闲情最宜酒伴， 
胜黄昏、冷月清溪。 
风流谢傅， 
梦到华胥， 
长是相随。 
似凝愁、不语谁知。 
芳思乱微酸， 
已带离离。 
传语花神， 
任教横竹三吹。 
枝头要看如豆， 
趁和羹、百卉开时。 
十分金蕊， 
先与东君， 
一笑相期。
                        </pre>
            </li>
            
            <li>
                <h3>
                    十样花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>陌上风光浓处。 
第一寒梅先吐。 
待得春来也， 
香销减， 
态凝伫。 
百花休谩妒。 
陌上风光浓处。 
繁杏枝头春聚。 
艳态最娇娆， 
堪比并， 
东邻女。 
红梅何足数。 
陌上风光浓处。 
日暖山樱红露。 
结子点朱唇， 
花谢後， 
君看取。 
流莺偏嘱付。 
陌上风光浓处。 
忘却桃园归路。 
洞口水流迟， 
香风动， 
红无数。 
吹愁何处去。 
陌上风光浓处。 
最是海棠风措。 
翠袖衬轻红， 
盈盈泪， 
怨春去。 
黄昏微带雨。 
陌上风光浓处。 
自有花王为主。 
富艳压群芳， 
蜂蝶戏， 
燕莺语。 
东君都付与。 
陌上风光浓处。 
红药一番经雨。 
把酒绕芳丛， 
花解语。 
劝春住。 
莫教容易去。
                        </pre>
            </li>
            
            <li>
                <h3>
                    声声慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>龙涎染就， 
沈水薰成， 
分明乱屑琼瑰。 
一朵才开， 
人家千里须知。 
花儿大则不大， 
有许多、潇洒清奇。 
较量尽， 
诮胜如末利， 
赛过酴醿。 
更被秋光断送， 
微放些月照， 
著阵风吹。 
恼杀多情， 
猛拚沈醉酬伊。 
朝朝暮暮守定， 
尽忙时、也不分离。 
睡梦里， 
胆瓶儿、枕畔数枝。
                        </pre>
            </li>
            
            <li>
                <h3>
                    天仙子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>飞盖追春春约伫。 
繁杏枝头红未雨。 
小楼翠幕不禁风， 
芳草路。 
无尘处。 
明月满庭人欲去。 
一醉邻翁须记取。 
见说新妆桃叶女。 
明年却对此花时， 
留不住。 
花前语。 
总向似花人付与。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>春苑杂花芳， 
诗老剩夸梅格。 
谁道武陵深处， 
便不如姑射。 
莫分红浅与红深， 
点点是春色。 
生怕一番风雨， 
半飘零江国。
                        </pre>
            </li>
            
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>星斗心胸锦绣肠。 
厌随尘土客， 
逐炎凉。 
江山风月伴行藏。 
无人识， 
高卧水云乡。 
肘後有仙方。 
假饶丹未就， 
寿须长。 
儒冠多误莫思量。 
十分酒， 
菡萏小池塘。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>瑶池倒影， 
露华浓、群玉峰峦如洗。 
明镜平铺秋水净， 
寒锁一天空翠。 
荷芰风摇， 
苹蘩波动， 
惊起鱼龙戏。 
扶疏桂影， 
十分光照人世。 
谁似。 
老子痴顽， 
胡床危坐， 
自引壶觞醉。 
斗转参横歌未彻， 
屋角乌飞星坠。 
对影三人， 
停杯一问， 
谁会骑鲸意。 
金牛何处， 
玉楼高耸十二。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>入夜月华清， 
中天方好。 
更著山光两相照。 
星稀云净， 
玉树惊乌三绕。 
广寒风陆近， 
秋光老。 
老山高胜， 
飞尘不到。 
亭上仙翁自昏晓。 
短封新唱， 
字字令人绝倒。 
待凭书寄恨， 
归鸿少。
                        </pre>
            </li>
            
            <li>
                <h3>
                    昆明池·金明池
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>帐锦笼庭， 
囊香飘榭， 
过了芳时强半。 
觅残红、蜂须趁日， 
占新绿、莺喉咤暖。 
数花期、望得春来， 
春去也、把酒南山谁伴。 
更帘幕垂垂， 
恼人飞絮， 
乱落一轩风晚。 
手拍狂歌挥醉碗。 
笑浪走江头， 
几逢归燕。 
忆黄华、曾吹纱帽， 
讶彩楼、催纨扇。 
功名事、於我如云， 
谩赢得星星， 
满簪霜换。 
向棠棣华间， 
鶺鴒原上， 
莫厌尊罍频来见。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>寿烟笼席。 
采莲新按， 
舞腰无力。 
占尽风光， 
人间天上， 
今夕何夕。 
蓝袍换了莱衣， 
庆岁岁、君恩屡锡。 
连夜欢声， 
满城佳气， 
和春留得。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>不见隐君子， 
一月比三秋。 
惊涛如许， 
梦魂无路绝横流。 
安得如云长翮， 
命驾不须千里， 
上下逐君游。 
此计杳难就， 
注目倚江楼。 
西风里， 
多少恨， 
寄歌头。 
飞奴接翼， 
为我三度下南州。 
正是天寒日暮， 
独钓一江残雪， 
风猎碧莎裘。 
和子浩然句， 
一酌散千忧。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>化工收拾芳菲， 
晕酥翦彩迎春禊。 
江山影里， 
泰阶星聚， 
重寻古意。 
曲水流觞， 
晚林张宴， 
竹边花外。 
倩飞英衬地， 
繁枝障日， 
游丝驻， 
羲和旆。 
雪避清歌自止。 
放一钩、玉沈寒水。 
西园飞盖， 
东山携妓， 
古今无愧。 
闻道东君， 
商量花蕊， 
作明年计。 
待公归， 
独运丹青妙手， 
忆山阴醉。
                        </pre>
            </li>
            
            <li>
                <h3>
                    永遇乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>一水如绳， 
两山如翼， 
绿野如绣。 
松院干霄， 
筠庄枕浪， 
揽尽溪山秀。 
水南水北， 
竹舆兰棹， 
来往月宵花昼。 
问人间、天上何处， 
更寻大围小有。 
人言拒梗， 
功成仙去， 
丹鼎夜寒光透。 
唤取云英， 
炼成石髓， 
日月齐长久。 
烦君挟我， 
朝元真阙， 
两翼羽轻风骤。 
此时看， 
小茅峰顶， 
有云贯斗。
                        </pre>
            </li>
            
            <li>
                <h3>
                    江神子·江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>梦中北去又南来。 
饱风埃。 
鬓华衰。 
浮木飞蓬， 
踪迹为谁催。 
自笑自悲还自误， 
一杯酒， 
鼻如雷。 
晓舆行处觉春回。 
屑琼瑰。 
糁□苔。 
病眼冲寒， 
欲闭又还开。 
近水人家篱落畔， 
遥认得， 
一枝梅。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>敧枕深轩， 
散帙虚堂， 
畏景屡移。 
渐披襟临水， 
搘床就月， 
莲香拂面， 
竹色侵衣。 
压玉为醪， 
折荷当盏， 
卧看银潢星四垂。 
人归後， 
伴饥蝉自语， 
宿鸟相依。 
痴儿。 
莫蹈危机。 
悟四十九年都尽非。 
任纡朱拖紫， 
围金佩玉， 
青钱流地， 
白璧如坻。 
富贵浮云， 
身名零露， 
事事无心归便归。 
秋风动， 
正吴淞月冷， 
莼长鲈肥。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>断桥斜路， 
又是春来也。 
仙掌挼云半开谢。 
尽凝酥砌粉， 
不似真香， 
分明对、冰雪肌肤姑射。 
天涯伤老大， 
万斛新愁， 
一笑端须问花借。 
纵广平冷淡， 
铁石心肠， 
未拚得、花里风前月下。 
为传语、游蜂缓经营， 
且留与山翁， 
醉吟清夜。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李弥逊</p>
                <pre>箫鼓哀吟乐楚臣。 
牙樯锦缆簇江漘。 
调高彩笔逞尖新。 
海角逢时伤老大， 
莫辞卮酒话情亲。 
与君同是异乡人。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李弥逊</p>
                <pre>乐事信难逢。 
莫放匆匆。 
飞红撩乱减春容。 
临水不禁频送客， 
风袖龙锺。 
小阁画堂东。 
绮绣相重。 
尊前谁唱夏云峰。 
醒後欲寻溪上路， 
烟水无穷。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>烛花催晓。 
醉玉颓春酒。 
一骑东风消息到。 
占得鳖头龙首。 
长安去路駸駸。 
明朝跃马芳阴。 
应是花繁莺巧， 
东君著意琼林。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>海角秋高风力骤。 
楼台四面山容瘦。 
季子貂裘寒欲透。 
悬弧昼。 
高歌棣萼聊卮酒。 
且共追欢宽白首。 
清闲赢得身长久。 
世上功名翻覆手。 
为君寿。 
腰间要看悬金斗。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>荷背翻黄， 
蕉心滴翠， 
雨洗庭院无尘。 
断云缺处， 
矫首望冰轮。 
迤逦天垂四幕， 
星杓淡、河汉横银。 
笙歌散， 
风帘自上， 
寒水满楼明。 
刘郎方得计， 
钗摇绣户， 
枕并华裀。 
笑狂客无眠， 
坐听锺鲸。 
明月中秋一梦， 
临鸳甃、三绕殷勤。 
清光里， 
持杯对影， 
风月两兼并。
                        </pre>
            </li>
            
            <li>
                <h3>
                    滴滴金
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>广平未拚心如铁。 
恨梅花、隔年别。 
化工翦水斗春风， 
似南枝和月。 
长鲸一饮宁论石。 
想高歌、醉瑶席。 
几时归去共尊罍， 
看寒花连陌。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>翦翦疏花， 
托根宛在长松底。 
蔓柯相倚。 
便有凌霄志。 
丹凤忽来， 
小队迎秋起。 
留无计。 
待公归侍。 
重与分红翠。
                        </pre>
            </li>
            
            <li>
                <h3>
                    花心动
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>红日当楼， 
绣屏开、风裀舞花随步。 
绛拂佩兰， 
香染妆梅， 
彷佛紫烟真侣。 
雪消池馆年年会， 
玻璃泛、小槽新注。 
弄箫语。 
云璈未彻， 
暖回芳树。 
瑶检曾寿缕。 
好系日萦春， 
驭鸾深驻。 
桂殿影寒， 
蓬山波阔， 
未似彩衣庭户。 
坐看鹤鬓云来戏， 
重重拜、天阶雨露。 
纵游处。 
人间遍寻洞府。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>江城烽火连三月。 
不堪对酒长亭别。 
休作断肠声。 
老来无泪倾。 
风高帆影疾。 
目送舟痕碧。 
锦字几时来。 
薰风无雁回。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>竹边柳外， 
两两寒梅树。 
疏影上帘栊， 
似却□、一枝横暮。 
玉肌瘦损， 
有恨不禁春， 
萦冰佩， 
整风裳， 
怅望瑶台路。 
我来胜赏， 
持酒花深处。 
天晓酿幽香， 
正一霎、如酥小雨。 
江山得助， 
臭味许谁同， 
长安远， 
故人疏， 
梦到江南否。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>方壶小有人谁到。 
底事春知早。 
使君和气粲如花。 
更筑百花深处、驻春华。 
云关远枕苕溪浅。 
未放归怀展。 
看残红紫绿阴斜。 
鸾凤干霄却上、玉皇家。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>百叠青山江一缕。 
十里人家， 
路绕南台去。 
榕叶满川飞白鹭。 
疏帘半卷黄昏雨。 
楼阁峥嵘天尺五。 
荷芰风清， 
习习消袢暑。 
老子人间无著处。 
一尊来作横山主。
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>小桃初破两三花。 
深浅散馀霞。 
东君也解人意， 
次第到山家。 
临水岸， 
一枝斜。 
照笼纱。 
可怜何事， 
苦爱施朱， 
减尽容华。
                        </pre>
            </li>
            
            <li>
                <h3>
                    醉花阴
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>翠箔阴阴笼画阁。 
昨夜东风恶。 
香迳慢春泥， 
南陌东郊， 
惆怅妨行乐。 
伤春比似年时觉。 
潘鬓新来薄。 
何处不禁愁， 
雨滴花腮， 
和泪胭脂落。
                        </pre>
            </li>
            
            <li>
                <h3>
                    醉落托
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 李弥逊</p>
                <pre>霜林变绿。 
画帘桂子排香粟。 
一声檀板惊飞鹜。 
弦管楼高， 
谁在阑干曲。 
人生一笑难相属。 
满堂何必堆金玉。 
但求身健儿孙福。 
鹤发年年， 
同泛清尊菊。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>黄花犹未拆霜枝。 
今年秋较迟。 
六么催泛玉东西。 
登高庆诞时。 
神仙事， 
古来稀。 
且为千岁期。 
戏莱堂上两庞眉。 
何妨举案齐。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>杨花尽做难拘管。 
也解趁、飞红伴。 
骢马无情人渐远。 
沙平浅渡， 
雨湿孤村， 
何处长亭晚。 
欲凭桃叶传春怨。 
算不似、斜风倩双燕。 
纵得书来春又换。 
只将心事， 
分付眉尖， 
寂寞梨花院。
                        </pre>
            </li>
            
            <li>
                <h3>
                    鹤冲天
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李弥逊</p>
                <pre>篘玉液， 
酿花光。 
来趁北窗凉。 
为君小摘蜀葵黄。 
一似嗅枝香。 
饮中仙， 
山中相。 
也道十分宫样。 
一般时候最宜尝。 
竹院月侵床。
                        </pre>
            </li>
            
    </ul>
</body>

</html>