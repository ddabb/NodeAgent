<!DOCTYPE html>
<html lang="zh-CN">

<head>
    <meta charset="UTF-8">
    <title>
        宋先生
    </title>
</head>

<body>
    <h1>
        宋先生
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    丑奴儿·采桑子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋先生</p>
                <pre>真人本是凡人做， 
悟者何难。 
名利如山。 
隔断神仙路往还。 
谢师指教生死限， 
长在心间。 
长在心间。 
十二时中不暂闲。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋先生</p>
                <pre>说甚坎离龙共虎， 
休言火候周天。 
阳精不走自神全。 
双关明有路， 
直上至泥丸。 
牢锁金关并玉户， 
日魂月魄烹煎。 
三宫都满体牢坚。 
阳神朝上帝， 
永劫作天仙。
                        </pre>
            </li>
            
            <li>
                <h3>
                    太常引
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋先生</p>
                <pre>金丹只在自身中。 
真水火、炼成功。 
因遇吕仙公。 
识返本、还元祖宗。 
阳全阴尽， 
神光现处， 
认得自真容。 
名姓列仙宫。 
已跳出、乾坤世笼。
                        </pre>
            </li>
            
            <li>
                <h3>
                    惜黄花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋先生</p>
                <pre>天机大道。 
达者稀少。 
运戊己、龙蟠更虎绕。 
这一颗丹砂， 
凡世人难晓。 
间木金、坎离颠倒。 
阳全阴尽， 
形容不老。 
将水火烹煎， 
自然炉灶。 
待行功成就， 
炼无价宝。 
去朝元、七祖都了。
                        </pre>
            </li>
            
            <li>
                <h3>
                    捣练子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 宋先生</p>
                <pre>真水火， 
谢师传。 
黑铅红汞鼎中煎。 
现神光， 
满目前。 
丹砂就， 
是神仙。 
金鼎捉住寿同天。 
待功成， 
玉帝宣。
                        </pre>
            </li>
            
            <li>
                <h3>
                    桃源忆故人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋先生</p>
                <pre>自从师指天机道。 
万卷仙经都晓。 
若会连精归脑。 
颜貌长不老。 
真铅真汞人知少。 
乌兔烹煎成宝。 
身外有身方了。 
玉帝金书召。
                        </pre>
            </li>
            
            <li>
                <h3>
                    武陵春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋先生</p>
                <pre>七返还丹人怎晓， 
晓後有何难。 
夜静存神向内观。 
神水满泥丸。 
搬运金精无夜昼， 
呼吸不曾闲。 
功行成时出世寰。 
名姓列仙班。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋先生</p>
                <pre>速速修行， 
惜取身中， 
无价□珍。 
把金乌玉兔， 
炉中炼用， 
阴阳造化， 
养就阳神。 
虎啸龙吟丹田里， 
顶内时时仙乐声。 
泥丸里， 
烹煎水火， 
铅汞成真。 
夜来端坐澄心神。 
见真人颜貌新。 
用河车搬载， 
充开牛斗， 
星辰洁皎， 
光射分明。 
服了刀圭功成後， 
自知道、仙班有姓名。 
诸仙请， 
待玉皇宣至， 
朝拜三清。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 宋先生</p>
                <pre>我有一张琴。 
随坐随行。 
无弦胜似有弦声。 
欲对人前弹一曲， 
不遇知音。 
夜静响琤轰。 
神鬼俱惊。 
惊天动地若雷鸣。 
只候功成归去後， 
携向蓬瀛。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋先生</p>
                <pre>二气工夫， 
河车搬入崑崙脑。 
世人谁晓。 
此是玄元道。 
存得阳精， 
年老身不老。 
三田饱。 
行动都了。 
拂袖游蓬岛。
                        </pre>
            </li>
            
            <li>
                <h3>
                    糖多令·唐多令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 宋先生</p>
                <pre>搬载渡黄河。 
金关牢闭锁。 
运九还、须是功多。 
光透帘帏红似火。 
见金钱、万千朵。 
过水涌银波。 
充开牛斗过。 
进工夫、□□蹉跎。 
见个真人便是我。 
暗欢喜、笑呵呵。
                        </pre>
            </li>
            
            <li>
                <h3>
                    苏幕遮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋先生</p>
                <pre>气随神， 
神随气。 
神气相随， 
透入泥丸里。 
长把金关牢锁闭。 
捉得金晶， 
暗地添欢喜。 
下辛勤， 
须发志。 
十二时中， 
莫把工夫弃。 
阴尽阳全神出体。 
功行成时， 
名列神仙位。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋先生</p>
                <pre>一轮明月照三峰。 
彩霞飞满空。 
分明见我主人公。 
明珠透上宫。 
丹药炼， 
鼎中红。 
频频要用功。 
功成定是出樊笼。 
闲游仙洞中。
                        </pre>
            </li>
            
    </ul>
</body>

</html>