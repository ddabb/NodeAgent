<!DOCTYPE html>
<html lang="zh-CN">

<head>
    <meta charset="UTF-8">
    <title>
        温庭皓
    </title>
</head>

<body>
    <h1>
        温庭皓
    </h1>
    <p><strong>朝代:</strong>
        唐代
    </p>
    <p><strong>生平:</strong>
        温庭皓，初为襄阳徐商从事，咸通中，辟徐州崔彦曾幕府。庞勋反，使庭皓草表求节度，庭皓拒之，遂遇害。诏赠兵部郎中。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    梅
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 温庭皓</p>
                <pre>一树寒林外， 
何人此地栽。 
春光先自暖， 
阳艳暗相催。 
晓觉霜添白， 
寒迷月借开。 
余香低惹袖， 
堕蕊逐流杯。 
零落移新暖， 
飘扬上故台。 
雪繁莺不识， 
风袅蝶空回。 
羌吹应愁起， 
征徒异渴来。 
莫贪题咏兴， 
商鼎待盐梅。
                        </pre>
            </li>
            
            <li>
                <h3>
                    观山灯献徐尚书
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 温庭皓</p>
                <pre>一峰当胜地， 
万点照严城。 
势异昆冈发， 
光疑玄圃生。 
焚书翻见字， 
举燧不招兵。 
况遇新春夜， 
何劳秉烛行。 
九枝应并耀， 
午夜忽潜然。 
景集青山外， 
萤分碧草前。 
辉华侵月影， 
历乱写星躔。 
望极高楼上， 
摇光满绮筵。 
春山收暝色， 
爝火集余辉。 
丽景饶红焰， 
祥光出翠微。 
白榆行自比， 
青桂影相依。 
唯有偷光客， 
追游欲忘归。
                        </pre>
            </li>
            
    </ul>
</body>

</html>