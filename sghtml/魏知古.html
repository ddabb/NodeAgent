<!DOCTYPE html>
<html lang="zh-CN">

<head>
    <meta charset="UTF-8">
    <title>
        魏知古
    </title>
</head>

<body>
    <h1>
        魏知古
    </h1>
    <p><strong>朝代:</strong>
        唐代
    </p>
    <p><strong>生平:</strong>
        魏知古，深州人。性方直，有才名，弱冠举进士。长安中，历凤阁舍人。神龙初，擢吏部侍郎。睿宗即位，以藩邸故吏，召拜黄门侍郎，迁散骑常侍，同平章事。开元初，改紫微令，终工部尚书。所荐洹水令吕太一、蒲州司功参军齐浣、内率骑曹参军柳泽、密尉宋遥、左补阙袁晖、右补阙封希颜、伊阙尉陈希烈，皆为闻人。宋璟尝称曰：&amp;quot;叔向古之遗直，子产古之遗爱，能兼之者，其在魏公。&amp;quot;集七卷，今存诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    从猎渭川献诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 魏知古</p>
                <pre>尝闻夏太康， 
五弟训禽荒。 
我后来冬狩， 
三驱盛礼张。 
顺时鹰隼击， 
讲事武功扬。 
奔走未及去， 
翾飞岂暇翔。 
非熊从渭水， 
瑞翟想陈仓。 
此欲诚难纵， 
兹游不可常。 
子云陈羽猎， 
僖伯谏渔棠。 
得失鉴齐楚， 
仁思念禹汤。 
雍熙亮在宥， 
亭毒匪多伤。 
辛甲今为史， 
虞箴遂孔彰。
                        </pre>
            </li>
            
            <li>
                <h3>
                    奉和春日途中喜雨应诏
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 魏知古</p>
                <pre>皇舆向洛城， 
时雨应天行。 
丽日登岩送， 
阴云出野迎。 
濯枝林杏发， 
润叶渚蒲生。 
丝入纶言喜， 
花依锦字明。 
微臣忝东观， 
载笔伫西成。
                        </pre>
            </li>
            
            <li>
                <h3>
                    春夜寓直凤阁怀群公
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 魏知古</p>
                <pre>拜门传漏晚， 
寓直索居时。 
昔重安仁赋， 
今称伯玉诗。 
鸳池满不溢， 
鸡树久逾滋。 
夙夜怀山甫， 
清风咏所思。
                        </pre>
            </li>
            
            <li>
                <h3>
                    玄元观寻李先生不遇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 魏知古</p>
                <pre>羽客今何在， 
空寻伊洛间。 
忽闻归苦县， 
复想入函关。 
未作千年别， 
犹应七日还。 
神仙不可见， 
寂寞返蓬山。 
第九十二卷
                        </pre>
            </li>
            
    </ul>
</body>

</html>