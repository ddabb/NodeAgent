<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈润
    </title>
</head>

<body>
    <h1>
        陈润
    </h1>
    <p><strong>朝代:</strong>
        唐代
    </p>
    <p><strong>生平:</strong>
        陈润，大历间人，终坊州鄜城县令。诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    东都所居寒食下作
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈润</p>
                <pre>江南寒食早， 
二月杜鹃鸣。 
日暖山初绿， 
春寒雨欲晴。 
浴蚕当社日， 
改火待清明。 
更喜瓜田好， 
令人忆邵平。
                        </pre>
            </li>
            
            <li>
                <h3>
                    宿北乐馆
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈润</p>
                <pre>欲眠不眠夜深浅， 
越鸟一声空山远。 
庭木萧萧落叶时， 
溪声雨声听不辨。 
溪流潺潺雨习习， 
灯影山光满窗入。 
栋里不知浑是云， 
晓来但觉衣裳湿。
                        </pre>
            </li>
            
            <li>
                <h3>
                    登西灵塔
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈润</p>
                <pre>塔庙出招提， 
登临碧海西。 
不知人意远， 
渐觉鸟飞低。 
稍与云霞近， 
如将日月齐。 
迁乔未得意， 
徒欲蹑云梯。
                        </pre>
            </li>
            
            <li>
                <h3>
                    赋得池塘生春草
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈润</p>
                <pre>谢公遗咏处， 
池水夹通津。 
古往人何在， 
年来草自春。 
色宜波际绿， 
香爱雨中新。 
今日青青意， 
空悲行路人。
                        </pre>
            </li>
            
            <li>
                <h3>
                    赋得浦外虹送人
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈润</p>
                <pre>日影化为虹， 
弯弯出浦东。 
一条微雨后， 
五色片云中。 
轮势随天度， 
桥形跨海通。 
还将饮水处， 
持送使车雄。
                        </pre>
            </li>
            
            <li>
                <h3>
                    赋得秋河曙耿耿
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈润</p>
                <pre>晚望秋高夜， 
微明欲曙河。 
桥成鹊已去， 
机罢女应过。 
月上殊开练， 
云行类动波。 
寻源不可到， 
耿耿复如何。
                        </pre>
            </li>
            
            <li>
                <h3>
                    送骆征君
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈润</p>
                <pre>野人膺辟命， 
溪上掩柴扉。 
黄卷犹将去， 
青山岂更归。 
马留苔藓迹， 
人脱薜萝衣。 
他日相思处， 
天边望少微。
                        </pre>
            </li>
            
            <li>
                <h3>
                    阙题
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 陈润</p>
                <pre>丈夫不感恩， 
感恩宁有泪。 
心头感恩血， 
一滴染天地。
                        </pre>
            </li>
            
    </ul>
</body>

</html>