<!DOCTYPE html>
<html lang="zh-CN">

<head>
    <meta charset="UTF-8">
    <title>
        胡仔
    </title>
</head>

<body>
    <h1>
        胡仔
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡仔</p>
                <pre>梦寒绡帐春风晓， 
檀枕半堆香髻。 
辘轳初转， 
阑干鸣玉， 
咿哑惊起。 
眠鸭凝烟， 
舞鸾翻镜， 
影开秋水。 
解低鬟试整， 
牙床对立， 
香丝乱、云撒地。 
纤手犀梳落处， 
腻无声、重盘鸦翠。 
兰膏匀渍， 
冷光欲溜， 
鸾钗易坠。 
年少偏娇， 
髻多无力， 
恼人风味。 
理云裾下阶， 
含情不语， 
笑折花枝戏。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡仔</p>
                <pre>泛宅浮家， 
何处好、苕溪清境。 
占云山万叠， 
烟波千顷。 
茶灶笔床浑不用， 
雪蓑月笛偏相称。 
争不教、二纪赋归来， 
甘幽屏。 
红尘事， 
谁能省。 
青霞志， 
方高引。 
任家风舴艋， 
生涯笭箸。 
三尺鲈鱼真好脍， 
一瓢春酒宜闲饮。 
问此时、怀抱向谁论， 
惟箕颍。
                        </pre>
            </li>
            
    </ul>
</body>

</html>