<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘鉴
    </title>
</head>

<body>
    <h1>
        刘鉴
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘鉴</p>
                <pre>袅袅春幡， 
恰十日、又逢元夕。 
人正在、景清堂上， 
金樽娱客。 
蜡炬红摇花外竹， 
宝香情透梅边石。 
听儿童、父老说青原， 
东风国。 
平易政， 
人皆悦。 
真实念， 
天知得。 
想旌旗一路， 
又添春色。 
满眼变成金色界， 
举头身近琼楼月。 
问明年、何处著鳌山， 
蓬莱北。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘鉴</p>
                <pre>曾作莺迁贺。 
道玉皇、久敕薇垣， 
分君星颗。 
只待好年好时日， 
约束东风吹堕。 
到今日、看来真个。 
恰好丁年翁七十， 
五云间、太乙吹藜火。 
青一点， 
杉溪左。 
太翁阴隲天来大。 
後隆山、层一层高， 
层层突过。 
簪绂蝉联孙又子， 
眼里人家谁那。 
算只有、臞翁恁麽。 
孙陆机云翁卫武， 
便履声、毡复尚书坐。 
拚几许， 
犀钱果。
                        </pre>
            </li>
            
    </ul>
</body>

</html>