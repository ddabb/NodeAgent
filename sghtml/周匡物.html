<!DOCTYPE html>
<html lang="zh-CN">

<head>
    <meta charset="UTF-8">
    <title>
        周匡物
    </title>
</head>

<body>
    <h1>
        周匡物
    </h1>
    <p><strong>朝代:</strong>
        唐代
    </p>
    <p><strong>生平:</strong>
        周匡物，字几本，漳州人。元和十一年进士及第，仕至高州刺史。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    及第后谢座主
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 周匡物</p>
                <pre>一从东越入西秦， 
十度闻莺不见春。 
试向昆山投瓦砾， 
便容灵沼濯埃尘。 
悲欢暗负风云力， 
感激潜生草木身。 
中夜自将形影语， 
古来吞炭是何人。
                        </pre>
            </li>
            
            <li>
                <h3>
                    及第谣
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 周匡物</p>
                <pre>水国寒消春日长， 
燕莺催促花枝忙。 
风吹金榜落凡世， 
三十三人名字香。 
遥望龙墀新得意， 
九天敕下多狂醉。 
骅骝一百三十蹄， 
踏破蓬莱五云地。 
物经千载出尘埃， 
从此便为天下瑞。
                        </pre>
            </li>
            
            <li>
                <h3>
                    古镜歌
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 周匡物</p>
                <pre>轩辕铸镜谁将去， 
曾被良工泻金取。 
明月中心桂不生， 
轻冰面上菱初吐。 
蛟龙久无雷雨声， 
鸾凤空踏莓苔舞。 
欲向高台对晓开， 
不知谁是孤光主。
                        </pre>
            </li>
            
            <li>
                <h3>
                    应举题钱塘公馆
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 周匡物</p>
                <pre>万里茫茫天堑遥， 
秦皇底事不安桥。 
钱塘江口无钱过， 
又阻西陵两信潮。
                        </pre>
            </li>
            
            <li>
                <h3>
                    自题读书堂
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 周匡物</p>
                <pre>窗外卷帘侵碧落， 
槛前敲竹响青冥。 
黄昏不欲留人宿， 
云起风生龙虎醒。
                        </pre>
            </li>
            
    </ul>
</body>

</html>