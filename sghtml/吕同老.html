<!DOCTYPE html>
<html lang="zh-CN">

<head>
    <meta charset="UTF-8">
    <title>
        吕同老
    </title>
</head>

<body>
    <h1>
        吕同老
    </h1>
    <p><strong>朝代:</strong>
        宋代
    </p>
    <p><strong>生平:</strong>
        吕同老（?—?） 字和甫，号紫云，济南（今属山东）人。《全宋词》收其词四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    天香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕同老</p>
                <pre>冰片熔肌， 
水沈换骨， 
蜿蜒梦断瑶岛。 
翦碎腥云， 
杵匀枯沫， 
妙手制成翻巧。 
金篝候火， 
无似有、微薰初好。 
帘影垂风不动， 
屏深护春宜小。 
残梅舞红褪了。 
佩珠寒、满怀清峭。 
几度酒馀重省， 
旧愁多少。 
荀令风流未减， 
怎奈向飘零赋情老。 
待寄相思， 
仙山路杳。
                        </pre>
            </li>
            
            <li>
                <h3>
                    桂枝香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕同老</p>
                <pre>松江岸侧。 
正乱叶坠红， 
残浪收碧。 
犹记灯寒暗聚， 
簖疏轻入。 
休嫌郭索尊前笑， 
且开颜、共倾芳液。 
翠橙丝雾， 
玉葱浣雪， 
嫩黄初擘。 
自那日、新诗换得。 
又几度相逢， 
落潮秋色。 
常是篱边早菊， 
慰渠岑寂。 
如今谩有江山兴， 
更谁怜、草泥踪迹。 
但将身世， 
浮沈醉乡， 
旧游休忆。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕同老</p>
                <pre>素肌不污天真， 
晓来玉立瑶池里。 
亭亭翠盖， 
盈盈素靥， 
时妆净洗。 
太液波翻， 
霓裳舞罢， 
断魂流水。 
甚依然、旧日浓香淡粉， 
花不似， 
人憔悴。 
欲唤凌波仙子。 
泛扁舟、浩波千里。 
只愁回首， 
冰帘半掩， 
明珰乱坠。 
月影凄迷， 
露华零落， 
小阑谁倚。 
共芳盟， 
犹有双栖雪鹭， 
夜寒惊起。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吕同老</p>
                <pre>绿荫初蔽林塘路， 
凄凄乍流清韵。 
倦咽高槐， 
惊嘶别柳， 
还忆当曾听。 
西窗梦醒。 
叹弦绝重调， 
珥空难整。 
绰约冰绡， 
夜深谁念露华冷。 
不知身世易老， 
一声声断续， 
频报秋信。 
坠叶山明， 
疏枝月小， 
惆怅齐姬薄幸。 
馀音未尽。 
早枯翼飞仙， 
暗嗟残景。 
见洗冰奁， 
怕翻双翠鬓。
                        </pre>
            </li>
            
    </ul>
</body>

</html>