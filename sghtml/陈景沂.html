<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈景沂
    </title>
</head>

<body>
    <h1>
        陈景沂
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    壶中天·念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈景沂</p>
                <pre>江邮湘驿。 
问暮年何事， 
暮冬行役。 
马首摇摇经历处， 
多少山南溪北。 
冷著烟扉， 
孤芳云掩， 
瞥见如相识。 
相逢相劳， 
如痴如诉如忆。 
最是近晓霜浓， 
初弦月挂， 
傅粉金鸾侧。 
冷淡生涯忧忘乐， 
不管冰檐雪壁。 
魁榜虚夸， 
调羹浪语， 
那里求真的。 
暗香来历， 
自家还要知得。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈景沂</p>
                <pre>阶前砌下新凉， 
嫩姿弱质婆娑小。 
仙家甚处， 
凤雏飞下， 
化成窈窕。 
尖叶参差， 
柔枝袅娜， 
体将玉造。 
自川葵放後， 
堂萱谢了， 
是圆苑、无花草。 
自恨西风太早。 
逞芳容、紫围绯绕。 
管里低昂， 
篦头约略， 
空成懊恼。 
圆胎结就， 
小铃垂下， 
直开临□。 
□凡间谪堕， 
不如西帝， 
曾关宸抱。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈景沂</p>
                <pre>今古凡花， 
词人尚作词称庆。 
紫薇名盛。 
似得花之圣。 
为底时人， 
一曲稀流咏。 
花端正。 
花无郎病。 
病亦归之命。
                        </pre>
            </li>
            
    </ul>
</body>

</html>