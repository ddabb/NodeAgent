<!DOCTYPE html>
<html lang="zh-CN">

<head>
    <meta charset="UTF-8">
    <title>
        张夫人
    </title>
</head>

<body>
    <h1>
        张夫人
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张夫人，楚州山阳人，户部侍郎吉中孚妻也。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    古意
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张夫人</p>
                <pre>辘轳晓转素丝绠， 
桐声夜落苍苔砖。 
涓涓吹溜若时雨， 
濯濯佳蔬非用天。 
丈夫不解此中意， 
抱瓮当时徒自贤。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张夫人</p>
                <pre>游蜂乍起惊落墀， 
黄鸟衔来却上枝。 
临风重回首， 
掩泪向庭花。 
镜中春色老， 
枕前秋夜长。
                        </pre>
            </li>
            
            <li>
                <h3>
                    拾得韦氏花钿以诗寄赠
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张夫人</p>
                <pre>今朝妆阁前， 
拾得旧花钿。 
粉污痕犹在， 
尘侵色尚鲜。 
曾经纤手里， 
拈向翠眉边。 
能助千金笑， 
如何忍弃捐？
                        </pre>
            </li>
            
            <li>
                <h3>
                    柳絮
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张夫人</p>
                <pre>霭霭芳春朝， 
雪絮起青条。 
或值花同舞， 
不因风自飘。 
过尊浮绿醑， 
拂幌缀红绡。 
那用持愁玩， 
春怀不自聊。
                        </pre>
            </li>
            
            <li>
                <h3>
                    诮喜鹊
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 张夫人</p>
                <pre>畴昔鸳鸯侣， 
朱门贺客多。 
如今无此事， 
好去莫相过。
                        </pre>
            </li>
            
    </ul>
</body>

</html>