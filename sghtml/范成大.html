<!DOCTYPE html>
<html lang="zh-CN">

<head>
    <meta charset="UTF-8">
    <title>
        范成大
    </title>
</head>

<body>
    <h1>
        范成大
    </h1>
    <p><strong>朝代:</strong>
        宋代
    </p>
    <p><strong>生平:</strong>
        范成大（１１２６－１１９３），字致能，号石湖居士，吴郡（治所在今江苏省苏州市）人。绍兴进士，做过一些地方官，并做了两个月的参知政事（副宰相）。乾道六年（１１７０）作为使节到金朝去谈判国事，抗争不屈，几乎被杀。淳熙九年（１１８２）退隐到故乡石湖。他怀有报国大志不能实现，同情人民苦难又无能为力，这种思想构成他的诗歌创作的主题。特别是后半生，创作了非常有特色的田园诗，洋溢着热爱生活的激情，是宋诗中的优秀篇章。他善写绝句，诗风清丽精致。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    三登乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>一碧鳞鳞， 
横万里、天垂吴楚。 
四无人、橹声自语。 
向浮云、西下处， 
水村烟树。 
何处系船， 
暮涛涨浦。 
正江南、遥落後， 
好山无数。 
尽乘流、兴来便去。 
对青灯、独自叹， 
一生羁旅。 
敧枕梦寒， 
又还夜雨。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>功行三千宜五福， 
长生何假金丹。 
从教沧海又成田。 
琼枝春不老， 
壁月夜长妍。 
上界从来官府满， 
何妨游戏人间。 
年年强健到樽前。 
莫辞杯潋滟， 
君是酒中仙。
                        </pre>
            </li>
            
            <li>
                <h3>
                    冬日田园杂兴·其一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>斜日低山片月高， 
睡余行药绕江郊。 
霜风捣尽千林叶， 
闲倚筇枝数鹳巢。
                        </pre>
            </li>
            
            <li>
                <h3>
                    冬日田园杂兴·其七
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>拨雪挑来踏地菘， 
味如蜜藕更肥醲。 
朱门肉食无风味， 
只作寻常菜把供。
                        </pre>
            </li>
            
            <li>
                <h3>
                    冬日田园杂兴·其三
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>屋上添高一把茅， 
密泥房壁似僧寮。 
从教屋外阴风吼， 
卧听篱头响玉箫。
                        </pre>
            </li>
            
            <li>
                <h3>
                    冬日田园杂兴·其九
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>煮酒春前腊后蒸， 
一年长飨瓮头清。 
廛居何似山居乐， 
秫米新来禁入城。
                        </pre>
            </li>
            
            <li>
                <h3>
                    冬日田园杂兴·其二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>炙背檐前日似烘， 
暖醺醺后困蒙蒙。 
过门走马何官职， 
侧帽笼鞭战北风。
                        </pre>
            </li>
            
            <li>
                <h3>
                    冬日田园杂兴·其五
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>乾高寅缺筑牛宫， 
巵酒豚蹄酹土公。 
牯牸无瘟犊儿长， 
明年添种越城东。
                        </pre>
            </li>
            
            <li>
                <h3>
                    冬日田园杂兴·其八
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>榾柮无烟雪夜长， 
地炉煨酒暖如汤。 
莫嗔老妇无盘飣， 
笑指灰中芋栗香。
                        </pre>
            </li>
            
            <li>
                <h3>
                    冬日田园杂兴·其六
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>放船开看雪山晴， 
风定奇寒晚更凝。 
坐听一篙珠玉碎， 
不知湖面已成冰。
                        </pre>
            </li>
            
            <li>
                <h3>
                    冬日田园杂兴·其十
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>黄纸蠲租白纸催， 
皂衣旁午下乡来。 
长官头脑冬烘甚， 
乞汝青钱买酒回。
                        </pre>
            </li>
            
            <li>
                <h3>
                    冬日田园杂兴·其十一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>探梅公子款柴门， 
枝北枝南总未春。 
忽见小桃红似锦， 
却疑侬是武陵人。
                        </pre>
            </li>
            
            <li>
                <h3>
                    冬日田园杂兴·其十二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>村巷冬年见俗情， 
邻翁讲礼拜柴荆。 
长衫布缕如霜雪， 
云是家机自织成。
                        </pre>
            </li>
            
            <li>
                <h3>
                    冬日田园杂兴·其四
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>松节然膏当烛笼， 
凝烟如墨暗房栊； 
晚来拭净南窗纸， 
便觉斜阳一倍红。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>波娇鬓袅。 
中隐堂前人意好。 
不奈春何。 
拚却轻寒透薄罗。 
翦梅新曲。 
欲断还联三叠促。 
围坐风流。 
饶我尊前第一筹。
                        </pre>
            </li>
            
            <li>
                <h3>
                    初归石湖
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 范成大</p>
                <pre>晓雾朝暾绀碧烘， 
横塘西岸越城东。 
行人半出稻花上， 
宿鹭孤明菱叶中。 
信脚自能知旧路， 
惊心时复认邻翁。 
当时手种斜桥柳， 
无数鸣蜩翠扫空。
                        </pre>
            </li>
            
            <li>
                <h3>
                    千秋岁
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>北城南埭。 
玉水方流汇。 
青樾里， 
红尘外。 
万桃春不老， 
双竹寒相对。 
回首处， 
满城明月曾同载。 
分散西园盖。 
消减东阳带。 
人事改， 
花源在。 
神仙虽可学， 
功行无过醉。 
新酒好， 
就船况有鱼堪买。
                        </pre>
            </li>
            
            <li>
                <h3>
                    南柯子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>怅望梅花驿， 
凝情杜若洲。 
香云低处有高楼， 
可惜高楼不近木兰舟。 
缄素双鱼远， 
题红片叶秋。 
欲凭江水寄离愁， 
江已东流那肯更西流。
                        </pre>
            </li>
            
            <li>
                <h3>
                    南柯子·南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>银渚盈盈渡， 
金风缓缓吹。 
晚香浮动五云飞。 
月姊妒人、颦尽一弯眉。 
短夜难留处， 
斜河欲淡时。 
半愁半喜是佳期。 
一度相逢、添得两相思。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>凉夜竹堂虚， 
小睡匆匆醒。 
银漏无声月上阶， 
满地阑干影。 
何处最知秋， 
风在梧桐井。 
不惜骖鸾弄玉箫， 
露湿衣裳冷。
                        </pre>
            </li>
            
            <li>
                <h3>
                    咏洒市歌者
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 范成大</p>
                <pre>岂是从容唱《渭城》， 
个中当有不平鸣。 
可怜日晏忍饥面， 
强作春深求友声。
                        </pre>
            </li>
            
            <li>
                <h3>
                    喜晴
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 范成大</p>
                <pre>窗间梅熟落蒂， 
墙下笋成出林。 
连雨不知春去， 
一晴方觉夏深。
                        </pre>
            </li>
            
            <li>
                <h3>
                    夏日田园杂兴·其一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>梅子金黄杏子肥， 
麦花雪白菜花稀。 
日长篱落无人过， 
唯有蜻蜓蛱蝶飞。
                        </pre>
            </li>
            
            <li>
                <h3>
                    夏日田园杂兴·其七
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>昼出耘田夜绩麻， 
村庄儿女各当家。 
童孙未解供耕织， 
也傍桑阴学种瓜。
                        </pre>
            </li>
            
            <li>
                <h3>
                    夏日田园杂兴·其三
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>二麦俱秋斗百钱， 
田家唤作小丰年。 
饼炉饭甑无饥色， 
接到西风熟稻天。
                        </pre>
            </li>
            
            <li>
                <h3>
                    夏日田园杂兴·其九
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>黄尘行客汗如浆， 
少住侬家漱井香。 
借与门前磐石坐， 
柳阴亭午正风凉。
                        </pre>
            </li>
            
            <li>
                <h3>
                    夏日田园杂兴·其二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>五月江吴麦秀寒， 
移秧披絮尚衣单。 
稻根科斗行如块， 
田水今年一尺宽。
                        </pre>
            </li>
            
            <li>
                <h3>
                    夏日田园杂兴·其五
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>小妇连宵上绢机， 
大耆催税急於飞。 
今年幸甚蚕桑熟， 
留得黄丝织夏衣。
                        </pre>
            </li>
            
            <li>
                <h3>
                    夏日田园杂兴·其八
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>槐叶初匀日气凉， 
葱葱鼠耳翠成双。 
三公只得三株看， 
闲客清阴满北窗。
                        </pre>
            </li>
            
            <li>
                <h3>
                    夏日田园杂兴·其六
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>下田戽水出江流， 
高垄翻江逆上沟。 
地势不齐人力尽， 
丁男长在踏车头。
                        </pre>
            </li>
            
            <li>
                <h3>
                    夏日田园杂兴·其十
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>千顷芙蕖放棹嬉， 
花深迷路晚忘归。 
家人暗识船行处， 
时有惊忙小鸭飞。
                        </pre>
            </li>
            
            <li>
                <h3>
                    夏日田园杂兴·其十一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>采菱辛苦废犁鉏， 
血指流丹鬼质枯。 
无力买田聊种水， 
近来湖面亦收租。
                        </pre>
            </li>
            
            <li>
                <h3>
                    夏日田园杂兴·其十二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>蜩螗千万沸斜阳， 
蛙黾无边聒夜长。 
不把痴聋相对治， 
梦魂争得到藜床。
                        </pre>
            </li>
            
            <li>
                <h3>
                    夏日田园杂兴·其四
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>百沸缲汤雪涌波， 
缲车嘈囋雨鸣蓑。 
桑姑盆手交相贺， 
绵茧无多丝茧多。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>云暮暗千山， 
肠断玉楼金阕。 
应是高唐小妇， 
妒姮娥清绝。 
夜凉不放酒杯寒， 
醉眼渐生缬。 
何待桂花相照， 
有人人如月。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>罨画屏中客住。 
水色山光无数。 
斜日满江声， 
何处撑来小渡。 
休去。 
休去。 
惊散一舟鸥鹭。
                        </pre>
            </li>
            
            <li>
                <h3>
                    宜男草
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 范成大</p>
                <pre>篱菊滩芦被霜後。 
袅长风、万重高柳。 
天为谁、展尽湖光渺渺， 
应为我、扁舟入手。 
橘中曾醉洞庭酒。 
辗云涛、挂帆南斗。 
追旧游、不减商山杳杳， 
犹有人、能相记否。
                        </pre>
            </li>
            
            <li>
                <h3>
                    州桥
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 范成大</p>
                <pre>州桥南北是天街， 
父老年年等驾回。 
忍泪失声询使者， 
&amp;quot;几时真有六军来？ 
&amp;quot;
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>楼阴缺， 
栏杆影卧东厢月。 
东厢月， 
一天风露， 
杏花如雪。 
隔烟催漏金虬咽， 
罗帏暗淡灯花结。 
灯花结， 
片时春梦， 
江南天阔。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>湖山如画， 
系孤篷柳岸， 
莫惊鱼鸟。 
料峭春寒花未遍， 
先共疏梅索笑。 
一梦三年， 
松风依旧， 
萝月何曾老。 
邻家相问， 
这回真个归到。 
绿鬓新点吴霜， 
尊前强健， 
不怕衰翁号。 
赖有风流车马客， 
来觅香云花岛。 
似我粗豪， 
不通姓字， 
只有银瓶倒。 
奔名逐利， 
乱帆谁在天表。
                        </pre>
            </li>
            
            <li>
                <h3>
                    惜分飞
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>画戟锦车皆雅故。 
箫鼓留连客住。 
南浦春波暮。 
难望罗袜生尘处。 
明日船旗应不驻。 
且唱断肠新句。 
卷尽珠帘雨。 
雪花一夜随人去。
                        </pre>
            </li>
            
            <li>
                <h3>
                    早发竹下
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 范成大</p>
                <pre>结束晨妆破小寒， 
跨鞍聊得散疲顽。 
行冲薄薄轻轻雾， 
看放重重迭迭山。 
碧穗炊烟当树直， 
绿纹溪水趁桥湾。 
清禽百啭似迎客， 
正在有情无思间。
                        </pre>
            </li>
            
            <li>
                <h3>
                    春思
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 范成大</p>
                <pre>沙际绿苹满， 
楼前芳草多。 
风光入网户， 
罗幕生绣波。 
前年花开忆湘水， 
去年花开泪如洗。 
园树伤心三见花， 
依旧银屏梦千里。
                        </pre>
            </li>
            
            <li>
                <h3>
                    春日田园杂兴·其一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>柳花深巷午鸡声， 
桑叶尖新绿未成。 
坐睡觉来无一事， 
满窗晴日看蚕生。
                        </pre>
            </li>
            
            <li>
                <h3>
                    春日田园杂兴·其七
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>寒食花枝插满头， 
蒨裙青袂几扁舟。 
一年一度游山寺， 
不上灵岩即虎丘。
                        </pre>
            </li>
            
            <li>
                <h3>
                    春日田园杂兴·其三
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>高田二麦接山青， 
傍水低田绿未耕。 
桃奇满村春似锦， 
踏歌椎鼓过清明。
                        </pre>
            </li>
            
            <li>
                <h3>
                    春日田园杂兴·其九
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>步屧寻春有好怀， 
雨余蹄道水如杯。 
随人黄犬搀前去， 
走到溪边忽自回。
                        </pre>
            </li>
            
            <li>
                <h3>
                    春日田园杂兴·其二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>土膏欲动雨频催， 
万草千花一饷开。 
舍后荒畦犹绿秀， 
邻家鞭笋过墙来。
                        </pre>
            </li>
            
            <li>
                <h3>
                    春日田园杂兴·其五
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>社下烧钱鼓似雷， 
日斜扶得醉翁回。 
青枝满地花狼藉， 
知是儿孙斗草来。
                        </pre>
            </li>
            
            <li>
                <h3>
                    春日田园杂兴·其八
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>郭里人家拜扫回， 
新开醪酒荐青梅。 
日长路好城门近， 
借我茅亭暖一杯。
                        </pre>
            </li>
            
            <li>
                <h3>
                    春日田园杂兴·其六
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>骑吹东来里巷喧， 
行春车马闹如烟。 
系牛莫碍门前路， 
移系门西碌碡边。
                        </pre>
            </li>
            
            <li>
                <h3>
                    春日田园杂兴·其十
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>种园得果廑赏劳， 
不奈儿童鸟雀搔。 
已插棘针樊笋径， 
更铺渔纲盖樱桃。
                        </pre>
            </li>
            
            <li>
                <h3>
                    春日田园杂兴·其十一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>吉日初开种稻包， 
南山雷动雨连宵。 
今年不欠秧田水， 
新涨看看拍小桥。
                        </pre>
            </li>
            
            <li>
                <h3>
                    春日田园杂兴·其十二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>桑下春蔬绿满畦， 
菘心青嫩芥苔肥。 
溪头洗择店头卖， 
日暮裹盐沽酒归。
                        </pre>
            </li>
            
            <li>
                <h3>
                    春日田园杂兴·其四
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>老盆初熟杜茅柴， 
携向田头祭社来。 
巫媪莫嫌滋味薄， 
旗亭官酒更多灰。
                        </pre>
            </li>
            
            <li>
                <h3>
                    晓起闻雨
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 范成大</p>
                <pre>老来稍喜睡魔清， 
兀坐枯株听五更。 
萧索轮囷怜烛烬， 
飞扬跋扈厌蚊声。 
登高事了从教雨， 
刈熟人忙却要晴。 
莫教西成便无虑， 
大须浓日晒香秔。
                        </pre>
            </li>
            
            <li>
                <h3>
                    晚春田园杂兴·其一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>紫青莼菜卷荷香， 
玉雪芹芽拔薤长。 
自撷溪毛充晚供， 
短篷风雨宿横塘。
                        </pre>
            </li>
            
            <li>
                <h3>
                    晚春田园杂兴·其七
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>污莱一棱水周围， 
岁岁蜗庐没半扉。 
不看茭青难护岸， 
小舟撑取葑田归。
                        </pre>
            </li>
            
            <li>
                <h3>
                    晚春田园杂兴·其三
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>蝴蝶双双入菜花， 
日长无客到田家。 
鸡飞过篱犬吠窦， 
知有行商来买茶。
                        </pre>
            </li>
            
            <li>
                <h3>
                    晚春田园杂兴·其九
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>海雨江风浪作堆， 
时新鱼菜逐春回。 
荻芽抽笋河魨上， 
楝子开花石首来。
                        </pre>
            </li>
            
            <li>
                <h3>
                    晚春田园杂兴·其二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>湖莲旧荡藕新翻， 
小小荷钱没涨痕。 
斟酌梅天风浪紧， 
更从外水种芦根。
                        </pre>
            </li>
            
            <li>
                <h3>
                    晚春田园杂兴·其五
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>新绿园林晓气凉， 
晨炊蚤出看移秧。 
百花飘尽桑麻小， 
来路风来阿魏香。
                        </pre>
            </li>
            
            <li>
                <h3>
                    晚春田园杂兴·其八
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>茅针香软渐包茸， 
蓬櫑甘酸半染红。 
采采归来儿女笑， 
杖头高挂小筠笼。
                        </pre>
            </li>
            
            <li>
                <h3>
                    晚春田园杂兴·其六
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>三旬蚕忌闭门中， 
邻曲都无步往踪。 
犹是晓晴风露下， 
采桑时节暂相逢。
                        </pre>
            </li>
            
            <li>
                <h3>
                    晚春田园杂兴·其十
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>谷雨如丝复似尘， 
煮瓶浮蜡正尝新。 
牡丹破萼樱桃熟， 
未许飞花减却春。
                        </pre>
            </li>
            
            <li>
                <h3>
                    晚春田园杂兴·其十一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>雨后山家起较迟， 
天窗晓色半熹微。 
老翁欹枕听莺啭， 
童子开门放燕飞。
                        </pre>
            </li>
            
            <li>
                <h3>
                    晚春田园杂兴·其十二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>乌鸟投林过客稀， 
前山烟暝到柴扉。 
小童一棹舟如叶， 
独自编阑鸭阵归。
                        </pre>
            </li>
            
            <li>
                <h3>
                    晚春田园杂兴·其四
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>湔裙水满绿苹洲， 
上巳微寒懒出游。 
薄暮蛙声连晓闹， 
今年田稻十分秋。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>系船沽酒碧帘坊。 
酒满胜鹅黄。 
醉後西园入梦， 
东风柳色花香。 
水浮天处， 
夕阳如锦， 
恰似鲈乡。 
中有忆人双泪， 
几时流到横塘。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>古人吾不见， 
君莫是、郑当时。 
更筑就山房， 
躬耕谷口， 
名动京师。 
诸公任他衮衮， 
与杜陵野老共襟期。 
有客至门先喜， 
得钱沽酒何疑。 
昔年连辔柳边归。 
陈迹恍难追。 
况种桃道士， 
看花才子， 
回首皆非。 
相逢故人问讯， 
道刘郎去久无诗。 
把作一场春梦， 
觉来莫要寻思。
                        </pre>
            </li>
            
            <li>
                <h3>
                    梦玉人引
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>送行人去， 
犹追路、再相觅。 
天末交情， 
长是合堂同席。 
从此尊前， 
便顿然少个， 
江南羁客。 
不忍匆匆， 
少驻船梅驿。 
酒斟虽满， 
尚少如、别泪万千滴。 
欲语吞声， 
结心相对呜咽。 
冬火凄清， 
笙歌无颜色。 
从别後， 
尽相忘， 
算也难忘今夕。
                        </pre>
            </li>
            
            <li>
                <h3>
                    横塘
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>南浦春来绿一川， 
石桥朱塔两依然。 
年年送客横塘路， 
细雨垂杨系画船。
                        </pre>
            </li>
            
            <li>
                <h3>
                    步虚词·西江月
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>珠霄境， 
却似化人宫。 
梵气弥罗融万象， 
玉楼十二倚清空。 
一片宝光中。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>万里筹边处， 
形胜压坤维。 
恍然旧观重见， 
鸳瓦拂参旗。 
夜夜东山衔月， 
日日西山横雪， 
白羽弄空晖。 
人语半霄碧， 
惊倒路傍儿。 
分弓了， 
看剑罢， 
倚阑时。 
苍茫平楚无际， 
千古锁烟霏。 
野旷岷嶓江动， 
天阔崤函云拥， 
太白暝中低。 
老矣汉都护， 
却望玉关归。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>仙翁家在丛霄， 
五云八景来尘表。 
黄扉紫闼， 
化钧高妙， 
风霆挥扫。 
漠北寒烟， 
峤南和气， 
笑谈都了。 
自玉麟归去， 
金牛再款， 
却回首、人间少。 
天与丹台旧籍， 
笑苍生、祝公难老。 
春葩秋叶， 
喧寒易变， 
壶天长好。 
物外新闻， 
凤歌鸾翥， 
龙蟠虎绕。 
想如心高会， 
寒霜夜永， 
尽横参晓。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>碧城风物， 
有湖中天地。 
长笑羲娥不停轨。 
记蟠桃枝上， 
金母嗔尝， 
回首处， 
还又三千岁矣。 
料仙人拊顶， 
曾授长生， 
名在云琼赐书里。 
懒上郁萧台， 
应厌高寒， 
飘然下， 
赤城游戏。 
且山泽留连作臞仙， 
不要管蓬莱海中尘起。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 范成大</p>
                <pre>歙浦钱塘一水通。 
闲云如幕碧重重。 
吴山应在碧云东。 
无力海棠风淡荡， 
半眠官柳日葱茏。 
眼前春色为谁浓。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 范成大</p>
                <pre>黯淡养花天。 
小雨能悭。 
烟轻云薄有无间。 
官柳丝丝都绿遍， 
犹有春寒。 
空翠湿征鞍。 
马首千山。 
多情若是肯俱还。 
别有玉杯承露冷， 
留共君看。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>降嵩储昂， 
仙驭来尘表。 
身佩安危人不老。 
化国风光长好。 
功名南北天涯， 
欢声蛮峤胡沙。 
草木何□□露， 
小春桃李都花。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>山绕西湖， 
曾同泛、一篙春绿。 
重会面、未温往事， 
先翻新曲。 
劲柏乔松霜雪後， 
知心惟有孤生竹。 
对荒园、犹解两高歌， 
空惊俗。 
人更健， 
情逾熟。 
樱共柳， 
冰和玉。 
恐相逢如梦， 
夜阑添烛， 
别後书来空怅望， 
尊前酒到休拘束。 
笑簟瓢、未足已能狂， 
那堪足。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 范成大</p>
                <pre>云横水绕芳尘陌。 
一万重花春拍拍。 
蓝桥仙路不崎岖， 
醉舞狂歌容倦客。 
真香解语人倾国。 
知是紫云谁敢觅。 
满蹊桃李不能言， 
分付仙家君莫惜。
                        </pre>
            </li>
            
            <li>
                <h3>
                    田家
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>昼出耘田夜织麻， 
村庄儿女各当家。 
童孙未解供耕织， 
也傍桑阴学种瓜。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>酣酣日脚紫烟浮。 
妍暖破轻裘。 
困人天色， 
醉人花气， 
午梦扶头。 
春慵恰似春塘水， 
一片縠纹愁。 
溶溶泄泄， 
东风无力， 
欲皱还休。
                        </pre>
            </li>
            
            <li>
                <h3>
                    破阵子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>漂泊天隅佳节， 
追随花下群贤。 
只欠山阴修禊帖， 
却比兰亭有管弦。 
舞裙香未湔。 
泪竹斑中宿雨， 
折桐雪里蛮烟。 
唤起杜陵饥客恨， 
人在长安曲水边。 
碧云千叠山。
                        </pre>
            </li>
            
            <li>
                <h3>
                    秋日田园杂兴·其一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>杞菊垂珠滴露红， 
两蛩相应语莎丛。 
虫丝罥尽黄葵叶， 
寂历高花侧晚风。
                        </pre>
            </li>
            
            <li>
                <h3>
                    秋日田园杂兴·其七
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>中秋全景属潜夫， 
棹入空明看太湖。 
身外水天银一色， 
城中有此月明无。
                        </pre>
            </li>
            
            <li>
                <h3>
                    秋日田园杂兴·其三
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>橘蠹如蚕入化机， 
枝间垂茧似蓑衣。 
忽然蜕作多花蝶， 
翅粉才乾便学飞。
                        </pre>
            </li>
            
            <li>
                <h3>
                    秋日田园杂兴·其九
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>租船满载候开仓， 
粒粒如珠白似霜。 
不惜两钟输一斛， 
尚嬴糠核饱儿郎。
                        </pre>
            </li>
            
            <li>
                <h3>
                    秋日田园杂兴·其二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>朱门巧夕沸欢声， 
田舍黄昏静掩扃。 
男解牵牛女能织， 
不须徼福渡河星。
                        </pre>
            </li>
            
            <li>
                <h3>
                    秋日田园杂兴·其五
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>垂成穑事苦艰难， 
忌雨嫌风更怯寒。 
牋诉天公休掠剩， 
半赏私债半输官。
                        </pre>
            </li>
            
            <li>
                <h3>
                    秋日田园杂兴·其八
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>新筑场泥镜面平， 
家家打稻趁霜晴。 
笑歌声里轻雷动， 
一夜连枷响到明。
                        </pre>
            </li>
            
            <li>
                <h3>
                    秋日田园杂兴·其六
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>秋来只怕雨垂垂， 
甲子无云万事宜。 
获稻毕工随晒谷， 
直须晴到入仓时。
                        </pre>
            </li>
            
            <li>
                <h3>
                    秋日田园杂兴·其十
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>菽粟瓶罂贮满家， 
天教将醉作生涯。 
不知新滴堪篘未？ 
细捣枨虀买鱠鱼。
                        </pre>
            </li>
            
            <li>
                <h3>
                    秋日田园杂兴·其十一
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>细捣枨虀卖脍鱼， 
西风吹上四腮鲈。 
雪松酥腻千丝缕， 
除却松江到处无。
                        </pre>
            </li>
            
            <li>
                <h3>
                    秋日田园杂兴·其十二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>新霜彻晓报秋深， 
染尽青林作缬林。 
惟有橘园风景异， 
碧丛丛里万黄金。
                        </pre>
            </li>
            
            <li>
                <h3>
                    秋日田园杂兴·其四
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>静看檐蛛结网低， 
无端妨碍小虫飞。 
蜻蜒倒挂蜂儿窘， 
催唤山童为解围。
                        </pre>
            </li>
            
            <li>
                <h3>
                    秦楼月·忆秦娥
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 范成大</p>
                <pre>窗纱薄。 
日穿红幔催梳掠。 
催梳掠。 
新晴天气， 
画檐闻鹊。 
海棠逗晓都开却。 
小云先在阑干角。 
阑干角。 
杨花满地， 
夜来风恶。
                        </pre>
            </li>
            
            <li>
                <h3>
                    窗前木芙蓉
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 范成大</p>
                <pre>辛苦孤花破小寒， 
花心应似客心酸。 
更凭青女留连得， 
未作愁红怨绿看。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>客行忽到湘东驿。 
明朝真是潇湘客。 
晴碧万重云。 
几时逢故人。 
江南如塞北。 
别後书难得。 
先自雁来稀。 
那堪春半时。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>落梅时节冰轮满。 
何似中秋看。 
琼楼玉宇一般明。 
只为姮娥、添了万枝灯。 
锦江城下杯残後。 
还照鄞江酒。 
天东相见说天西。 
除却衰翁和月、更谁知。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>春涨一篙添水面。 
芳草鹅儿， 
绿满微风岸。 
画舫夷犹湾百转。 
横塘塔近依前远。 
江国多寒农事晚。 
村北村南， 
谷雨才耕遍。 
秀麦连冈桑叶贱。 
看看尝面收新茧。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>樱笋园林绿暗， 
槐榆院落清和， 
年年高会引笙歌， 
戏彩人随燕贺。 
一笑难逢身健， 
十分休惜颜酡。 
还将瓜枣送金荷， 
遍照金章满座。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>塘水碧。 
仍带麴尘颜色。 
泥泥縠纹无气力。 
东风如爱惜。 
恰似越来溪侧。 
也有一双鸂鶒。 
只欠柳丝千百尺。 
系船春弄笛。
                        </pre>
            </li>
            
            <li>
                <h3>
                    车遥遥篇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 范成大</p>
                <pre>车遥遥， 
马幢幢。 
君游东山东复东， 
安得奋飞逐西风。 
愿我如星君如月， 
夜夜流光相皎洁。 
月暂晦， 
星常明。 
留明待月复， 
三五共盈盈。
                        </pre>
            </li>
            
            <li>
                <h3>
                    酹江月·念奴娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 范成大</p>
                <pre>浮生有几， 
叹欢娱常少， 
忧愁相属。 
富贵功名皆由命， 
何必区区仆仆。 
燕蝠尘中， 
鸡虫影里， 
见了还追逐。 
山间林下， 
几人真个幽独。 
谁似当年严君， 
故人龙衮， 
独抱羊裘宿。 
试把渔竿都掉了， 
百种千般拘束。 
两岸烟林， 
半溪山影， 
此处无荣辱。 
荒台遗像， 
至今嗟咏不足。
                        </pre>
            </li>
            
            <li>
                <h3>
                    醉落魄
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>栖鸟飞绝， 
绛河绿雾星明灭。 
烧香簟眠清樾。 
花影吹笙， 
满地淡黄月。 
好风碎竹声如雪。 
昭华三弄临风咽。 
鬓丝撩乱纶巾折。 
凉满北窗， 
休共软红说。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>马蹄尘扑。 
春风得意笙歌逐。 
款门不问谁家竹。 
只拣红装， 
高处烧银烛。 
碧鸡坊里花如屋。 
燕王宫下花成谷。 
不须悔唱关山曲。 
只为海棠， 
也合来西蜀。
                        </pre>
            </li>
            
            <li>
                <h3>
                    霜天晓角
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>晚晴风歇， 
一夜春威折。 
脉脉花疏天淡， 
云来去， 
数枝雪。 
胜绝， 
愁亦绝。 
此情谁共说。 
惟有两行低雁， 
知人倚、画楼月。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 范成大</p>
                <pre>双星良夜， 
耕慵织懒， 
应被群仙相妒。 
娟娟月姊满眉颦， 
更无奈、风姨吹雨。 
相逢草草， 
争如休见， 
重搅别离心绪。 
新欢不抵旧愁多， 
倒添了、新愁归去。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 范成大</p>
                <pre>休舞银貂小契丹。 
满堂宾客尽关山。 
从今袅袅盈盈处， 
谁复端端正正看。 
模泪易， 
写愁难。 
潇湘江上竹枝斑。 
碧云日暮无书寄， 
寥落烟中一雁寒。
                        </pre>
            </li>
            
    </ul>
</body>

</html>