<!DOCTYPE html>
<html lang="zh-CN">

<head>
    <meta charset="UTF-8">
    <title>
        王安国
    </title>
</head>

<body>
    <h1>
        王安国
    </h1>
    <p><strong>朝代:</strong>
        宋代
    </p>
    <p><strong>生平:</strong>
        王安国（1030-1076） 字平甫，抚州临川（今江西抚州）人。王安石之弟。神宗熙宁元年（1068），应茂才异等科入第，赐进士出身，拜西京国子教授、崇文院校书。熙宁七年（1074），为大理寺丞、集贤校理。八年，被罢归田。其词仅存三首，风格婉丽蕴藉，有《王校理集》，今不传。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王安国</p>
                <pre>画桥流水。 
雨湿落红飞不起。 
月破黄昏。 
帘里馀香马上闻。 
徘徊不语。 
今夜梦魂何处去。 
不似垂杨。 
犹解飞花入洞房。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王安国</p>
                <pre>留春不住。 
费尽莺儿语。 
满地残红宫锦污。 
昨夜南园风雨。 
小怜初上琵琶。 
晓来思绕天涯。 
不肯画堂朱户， 
春风自在梨花。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王安国</p>
                <pre>秋气微凉， 
梦回明月穿帘幕。 
井梧萧索。 
正绕南枝鹊。 
宝瑟尘生， 
金雁空零落。 
情无托。 
鬓云慵掠。 
不似君恩薄。
                        </pre>
            </li>
            
    </ul>
</body>

</html>