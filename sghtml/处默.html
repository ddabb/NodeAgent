<!DOCTYPE html>
<html lang="zh-CN">

<head>
    <meta charset="UTF-8">
    <title>
        处默
    </title>
</head>

<body>
    <h1>
        处默
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    圣果寺
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 处默</p>
                <pre>路自中峰上， 
盘回出薜萝。 
到江吴地尽， 
隔岸越山多。 
古木丛青霭， 
遥天浸白波。 
下方城郭近， 
钟磬杂笙歌。
                        </pre>
            </li>
            
            <li>
                <h3>
                    山中作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 处默</p>
                <pre>席帘高卷枕高欹， 
门掩垂萝蘸碧溪。 
闲把史书眠一觉， 
起来山日过松西。
                        </pre>
            </li>
            
            <li>
                <h3>
                    忆庐山旧居
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 处默</p>
                <pre>粗衣粝食老烟霞， 
勉把衰颜惜岁华。 
独鹤只为山客伴， 
闲云常在野僧家。 
丛生嫩蕨粘松粉， 
自落干薪带藓花。 
明月清风旧相得， 
十年归恨可能赊。
                        </pre>
            </li>
            
            <li>
                <h3>
                    织妇
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 处默</p>
                <pre>蓬鬓蓬门积恨多， 
夜阑灯下不停梭。 
成缣犹自陪钱纳， 
未直青楼一曲歌。
                        </pre>
            </li>
            
            <li>
                <h3>
                    远烟
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 处默</p>
                <pre>霭霭前山上， 
凝光满薜萝。 
高风吹不尽， 
远树得偏多。 
翠与晴云合， 
轻将淑气和。 
正堪流野目， 
朱阁意如何。
                        </pre>
            </li>
            
            <li>
                <h3>
                    送僧游西域
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 处默</p>
                <pre>一盂兼一锡， 
只此度流沙。 
野性虽为客， 
禅心即是家。 
寺披云峤雪， 
路入晓天霞。 
自说游诸国， 
回应岁月赊。
                        </pre>
            </li>
            
            <li>
                <h3>
                    题栖霞寺僧房
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 处默</p>
                <pre>名山不取买山钱， 
任构花宫近碧巅。 
松桧老依云里寺， 
楼台深锁洞中天。 
风经绝嶂回疏雨， 
石倚危屏挂落泉。 
欲结茅庵共师住， 
肯饶多少薜萝烟。
                        </pre>
            </li>
            
    </ul>
</body>

</html>