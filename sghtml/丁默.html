<!DOCTYPE html>
<html lang="zh-CN">

<head>
    <meta charset="UTF-8">
    <title>
        丁默
    </title>
</head>

<body>
    <h1>
        丁默
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    华胥引
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 丁默</p>
                <pre>论交眉语， 
惜别心啼， 
费情不少。 
蕙渺溱期， 
苹深汜约轻误了。 
几度金铸相思， 
又燕归鸿杳。 
谁料如今， 
被莺闲占春草。 
频把愁勾， 
惜鸦云、娇红犹绕。 
浑拚如梦， 
争奈枕酲屏晓。 
欲寄芙蓉香半握， 
怕不禁秋恼。 
重是亲逢， 
片帆双度天杪。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 丁默</p>
                <pre>倦云休雨风还作， 
交相醒花苏柳。 
字满吟灰， 
痕添坐席， 
赢得新愁痴守。 
归期未有。 
负小院移兰， 
故园尝韭。 
谩道春来， 
沉腰惟觉似秋瘦。 
烧灯时候是也， 
楚津留野艇， 
曾趁芳友。 
问月赊晴， 
凭春买夜， 
明月添香解酒。 
□知别久。 
怅帝陌论心， 
客尘侵首。 
戏鼓声中， 
旧情犹在否。
                        </pre>
            </li>
            
    </ul>
</body>

</html>