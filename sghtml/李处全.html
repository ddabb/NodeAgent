<!DOCTYPE html>
<html lang="zh-CN">

<head>
    <meta charset="UTF-8">
    <title>
        李处全
    </title>
</head>

<body>
    <h1>
        李处全
    </h1>
    <p><strong>朝代:</strong>
        宋代
    </p>
    <p><strong>生平:</strong>
        李处全（1134-1189） 字粹伯，徐州丰县（今属江苏）人。高宗绍兴三十年（1160）进士。曾任殿中侍御史及袁州、处州等地方官。有少数词作表现了抗敌爱国的热情和壮志难酬的悲愤。有《晦庵词》。（怎么跟朱熹的一样？有没有搞错？）
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>畴昔方壶游戏地， 
群仙步履相从。 
明黄衫子御西风。 
佩环金错落， 
羽葆翠璁珑。 
骑鹄翩然归去路， 
吹箫横度青峰。 
夜深河汉冷秋容。 
前驱香十里， 
飘坠月轮东。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>今年菊早。 
想到重阳花正好。 
玉冷金寒。 
全似东篱挹露看。 
色庄香重。 
直与梅花堪伯仲。 
待唤渊明。 
三友相从盖为倾。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>和气作春妍。 
以作寒归塞地天。 
岁月翩翩人老矣， 
华颠。 
胆冷更长自不眠。 
节物映椒盘。 
柏酒香浮白玉船。 
捧劝大家相祝愿， 
何言。 
但愿今年胜去年。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>芍药斗新妆， 
杨柳飞轻雪。 
著意留连不放春， 
已向东皇说。 
况是谪仙家， 
自有长生诀。 
方士呼来借玉蟾， 
要吸杯中月。
                        </pre>
            </li>
            
            <li>
                <h3>
                    四和香·四犯令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>香雪新苞偏胜韵。 
领袖催花信。 
华节良辰人有分。 
看士女、旛垂鬓。 
莫向春风寻旧恨。 
乐事随方寸。 
眉寿故应天不吝。 
浮大白、吾无闷。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>香雪弄春妍， 
柳外黄昏池阁。 
要看月华相映， 
卷东风帘幕。 
更倾壶酒伴芳姿， 
名字胜桑落。 
直与岭梅兄弟， 
是醍醐酥酪。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>莺花寂。 
为渠游冶长安陌。 
长安陌。 
今朝风景， 
酒肠宽窄。 
锦茵闲把薰笼幂。 
嫩红倚绿娇如滴。 
娇如滴。 
古今高咏， 
老泉仙伯。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>一天春意， 
趁东皇幽赏， 
重飞端叶。 
造物有心成伟观， 
来伴红蕖开彻。 
桂魄初圆， 
梅腮全放， 
节物俱奇绝。 
冷官门巷， 
望中北固楼堞。 
遐想蓬底高人， 
拥衾无寐， 
九曲长增结。 
我亦低窗翻蠹纸， 
失喜瑶花盈尺。 
拥鼻孤吟， 
搔头危坐， 
所欠惟佳客。 
须君来此， 
脸纹相对生缬。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>晦庵四至似天宽。 
生计有心田。 
闲弄炉薰茗碗， 
困寻纸帐蒲团。 
商山橘隐， 
须弥芥纳， 
容与湖天。 
谁笑先生贫窭， 
东篱无数金钱。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>九天圆月。 
香尘碎玉， 
素涛翻雪。 
石乳香甘， 
松风汤嫩， 
一时三绝。 
清宵好尽欢娱， 
奈明日、扶头怎说。 
整顿颓山， 
殷勤春露， 
馀甘齿颊。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>飞雪已传信， 
端叶未分枝。 
莫嫌开晚， 
前月曾付小春期。 
谁道梳风洗雨， 
不许调脂弄粉， 
容易涴天姿。 
眼界未多见， 
鼻观已先知。 
昔西湖， 
今北客， 
各从宜。 
要渠烂熳， 
趣得暖律为渠吹。 
犹记石亭攀折， 
浑似扬州观赏， 
清兴欲寻诗。 
三嗅不离手， 
如得和篇时。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>一番风雨一番凉。 
炯秋光。 
又重阳。 
潇洒东篱， 
浑学汉宫妆。 
今日且须开口笑， 
花露袅， 
鬓云香。 
泼醅新取淡鹅黄。 
趁幽芳。 
趣飞觞。 
落帽当时， 
□发少年狂。 
万事破除惟有此， 
尘外客， 
醉中乡。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李处全</p>
                <pre>宋玉应当久断肠。 
满城风雨尽重阳。 
年年戏马忆吾乡。 
催促东篱金蕊放， 
佳人更绣紫萸囊。 
白衣才到共飞觞。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>乳燕将雏， 
啼莺求友， 
江南梅子黄时。 
欲晴还雨， 
烟外看成丝。 
迎袂风来梦陇， 
吹饼饵、香入书帷。 
行吟处， 
溪翁说我， 
不似去年衰。 
方池。 
荷出水， 
朱榴倚槛， 
粉箨穿篱。 
有吾曹我辈， 
把酒寻诗。 
醉去黑甜一枕， 
炉烟袅、花影斜晖。 
家山乐， 
南窗寄傲， 
唯有晦庵知。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>清晓高堂， 
春晚处、旧红新绿。 
耸曩昔、蟠桃初种， 
更并潭菊。 
强健老人松下鹤， 
森荣孙子霜中竹。 
看共持、寿斝祝期颐， 
倾醽醁。 
烘晴昼， 
炉烟馥。 
连永夜， 
笙歌簇。 
喜一时欢意， 
何人兼足。 
早愿诸甥成宅相， 
便从明岁开汤沐。 
向年年、今日度新腔， 
调仙曲。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李处全</p>
                <pre>年光箭脱无留计。 
才过立春还守岁。 
要知一岁已寻侬， 
听打个惊人喷嚏。 
椒盘荐寿休辞醉。 
坐听爆竹浑无寐。 
明朝末後饮屠苏， 
白发从渠相点缀。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李处全</p>
                <pre>温柔属东西， 
和冷经三五。 
几夜德星明， 
果应荀陈聚。 
分虎屈雄姿， 
展骥淹遐步。 
除诏已涂芝， 
便看朝天去。
                        </pre>
            </li>
            
            <li>
                <h3>
                    相见欢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>新凉襟袂冷然。 
乍晴天。 
风送谁家羌管、月便娟。 
云散尽， 
秋空碧， 
玉钩悬。 
洗耳时听三弄、等团圆。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>四时皆有司花女。 
杪秋犹见花如许。 
想得紫金丹。 
工夫造化间。 
春莺留弱羽。 
更渍蔷薇露。 
莫取落英餐。 
留供醉眼看。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>梨花过雨， 
已是春强半。 
花恼欲颠狂， 
兴浑在、秋千架畔。 
搔头无语， 
斜日上帘栊， 
飞上下， 
语呢喃， 
又见双双燕。 
鱼吹细浪， 
镜面摇歌扇。 
籍草倒芳尊， 
亲香茵、落红千片。 
追奔蜗角， 
回首醉初醒， 
逢节物， 
且欢娱， 
莫待流年换。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>南国一分春色， 
东窗八面光风。 
女兄欢笑酒尊同。 
满眼儿孙群从。 
但愿年逾百岁， 
何妨时醉千锺。 
朱颜绿发照青铜。 
要看如龙如凤。
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>疏烟明淡雨膏如。 
青入烧痕初。 
开到无言桃李， 
春事喜敷腴。 
随杖履， 
有琴书。 
酒盈壶。 
风前花下， 
睡起醒时， 
著我篮舆。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>秋意生何许。 
对玉钩、微云避舍， 
素风吹暑。 
银汉桥成天路稳， 
乾鹊声声媚妩。 
送仙杖、年年须度。 
离合悲欢多少话， 
想今宵、缱绻难深诉。 
千古恨， 
无新故。 
聊须作意成欢绪。 
为佳时、金针戏把， 
翠觞频举。 
莫念匆匆轻掺袂， 
天上元无间阻。 
况好是、新凉庭户。 
倦客天涯磋老大， 
趁珠帘、绣额高楼处。 
乞些巧， 
调儿女。
                        </pre>
            </li>
            
            <li>
                <h3>
                    醉蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>政馀春眷眷， 
首夏駸駸， 
清和时候。 
晓色曈曨， 
瑞霭凝轩牖。 
著子青梅， 
袅枝红药， 
物物俱情厚。 
绿倚朱弦， 
檀槽铁拨， 
华堂称寿。 
季父高怀， 
庆锺吾姊， 
富贵长年， 
自应兼有。 
更看诸郎， 
谢砌芝兰秀。 
蚤晚成名， 
雁行亲膝， 
无忌胜如舅。 
沆瀣朝霞， 
蓬莱弱水， 
酿为春酒。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李处全</p>
                <pre>佳人偏爱菊花天。 
玉钗金附蝉。 
歌声缥缈紫云边。 
博山沈水烟。 
须斗酒， 
泛觥船。 
乃翁能百篇。 
高堂此会看年年。 
夜深人醉眠。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李处全</p>
                <pre>烟雨溟溟趁落成。 
只应天欲称佳名。 
万丝明灭青山映， 
匹素浓纤渌水萦。 
民亦乐， 
美能并。 
酒杯莫惜十分倾。 
要知社下平生志， 
觞政聊须为主盟。
                        </pre>
            </li>
            
    </ul>
</body>

</html>