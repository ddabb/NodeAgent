<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈纪
    </title>
</head>

<body>
    <h1>
        陈纪
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    倦寻芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈纪</p>
                <pre>满簪霜雪， 
一帽尘埃， 
消几寒食。 
手拈梨花， 
还是年时岑寂。 
簌簌落红春似梦， 
萋萋柔绿愁如织。 
怪东君、太匆匆， 
亦是人间行客。 
问几度、五侯传烛， 
但回首东风， 
吹尽尘迹。 
笑杜陵泪洒， 
金波如积。 
对酒且宽愁意绪， 
题诗与寄真消息。 
待归来， 
细温存、慰伊相忆。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈纪</p>
                <pre>凤去台空， 
庭叶下、嫩寒初透。 
人世上、几番风雨， 
几番重九。 
列岫迢迢供远目， 
晴空荡荡容长袖。 
把中年、怀抱更登台， 
秋知否。 
天亦老， 
山应瘦。 
时易失， 
欢难久。 
到于今惟有， 
黄花依旧。 
岁晚凄其诸葛恨， 
乾坤只可渊明酒。 
忆坡头、老菊晚香寒， 
空搔首。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈纪</p>
                <pre>趁拍哀弦促。 
听泠泠、弦间细语， 
手间推覆。 
莺语间关花底滑， 
急雨斜穿梧竹。 
又涧底、松风簌簌。 
铁拨鵾弦春夜永， 
对金钗锺乳人如玉。 
敲象板， 
翦银烛。 
六么声断凉州续。 
怅梅花、岁晚天寒， 
佳人空谷。 
有限弦声无限意， 
沦落天涯幽独。 
顿唤起、闲愁千斛。 
贺老定场无处问， 
到如今， 
只鼓昭君曲。 
呼羯鼓， 
泻醽醁。
                        </pre>
            </li>
            
    </ul>
</body>

</html>