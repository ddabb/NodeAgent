<!DOCTYPE html>
<html lang="zh-CN">

<head>
    <meta charset="UTF-8">
    <title>
        李縠
    </title>
</head>

<body>
    <h1>
        李縠
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李縠，字德师，咸通进士，唐末为浙东观察推官，兼殿中侍御史。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和皮日休悼鹤
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李縠</p>
                <pre>才子襟期本上清， 
陆云家鹤伴闲情。 
犹怜反顾五六里， 
何意忽归十二城。 
露滴谁闻高叶坠， 
月沉休藉半阶明。 
人间华表堪留语， 
剩向秋风寄一声。 
道林曾放雪翎飞， 
应悔庭除闭羽衣。 
料得王恭披鹤氅， 
倚吟犹待月中归。
                        </pre>
            </li>
            
            <li>
                <h3>
                    浙东罢府西归酬别张广文皮先辈……
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李縠</p>
                <pre>岂有头风笔下痊， 
浪成蛮语向初筵。 
兰亭旧趾虽曾见， 
柯笛遗音更不传。 
照曜文星吴分野， 
留连花月晋名贤。 
相逢只恨相知晚， 
一曲骊歌又几年。
                        </pre>
            </li>
            
            <li>
                <h3>
                    醉中袭美先月中归
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李縠</p>
                <pre>休文虽即逃琼液， 
阿鹜还须掩玉闺。 
月落金鸡一声后， 
不知谁悔醉如泥。
                        </pre>
            </li>
            
    </ul>
</body>

</html>