<!DOCTYPE html>
<html lang="zh-CN">

<head>
    <meta charset="UTF-8">
    <title>
        潘咸
    </title>
</head>

<body>
    <h1>
        潘咸
    </h1>
    <p><strong>朝代:</strong>
        唐代
    </p>
    <p><strong>生平:</strong>
        潘咸（一作成、诚）与喻凫同时，集一卷。今存诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    句
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 潘咸</p>
                <pre>栈踏猿声暮， 
江看剑影秋。 
僧老白云上， 
磬寒高鸟边。 
心已同猿狖， 
不闻人是非。 
行人渡流水， 
白马入前山。 
秋深雪满黄金塞， 
夜夜鸿声入汉阳。
                        </pre>
            </li>
            
            <li>
                <h3>
                    登明戍堡
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 潘咸</p>
                <pre>来经古城上， 
极目思无穷。 
寇尽烟萝外， 
人归蔓草中。 
峰峦当阙古， 
堞垒对云空。 
不见昔名将， 
徒称有战功。
                        </pre>
            </li>
            
            <li>
                <h3>
                    舟行
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 潘咸</p>
                <pre>平沙极浦无人度， 
犹系孤舟寒草西。 
半夜起看潮上月， 
万山中有一猿啼。
                        </pre>
            </li>
            
            <li>
                <h3>
                    芍药
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 潘咸</p>
                <pre>闲来竹亭赏， 
赏极蕊珠宫。 
叶已尽余翠， 
花才半展红。 
媚欺桃李色， 
香夺绮罗风。 
每到春残日， 
芳华处处同。
                        </pre>
            </li>
            
            <li>
                <h3>
                    送僧
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 潘咸</p>
                <pre>阙下僧归山顶寺， 
却看朝日下方明。 
莫道野人寻不见， 
半天云里有钟声。
                        </pre>
            </li>
            
            <li>
                <h3>
                    送陈明府之任
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 潘咸</p>
                <pre>客见天台县， 
闾阎树色间。 
骖回几临水， 
带缓独开山。 
吏散落花尽， 
人居远岛闲。 
过于老莱子， 
端简独承颜。
                        </pre>
            </li>
            
            <li>
                <h3>
                    长安春暮
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 潘咸</p>
                <pre>客在关西春暮夜， 
还同江外已清明。 
三更独立看花月， 
惟欠子规啼一声。
                        </pre>
            </li>
            
    </ul>
</body>

</html>