<!DOCTYPE html>
<html lang="zh-CN">

<head>
    <meta charset="UTF-8">
    <title>
        贾曾
    </title>
</head>

<body>
    <h1>
        贾曾
    </h1>
    <p><strong>朝代:</strong>
        唐代
    </p>
    <p><strong>生平:</strong>
        贾曾，河南洛阳人，以孝闻。景云中吏部员外郎，明皇在东宫，盛择宫僚，以曾为太子舍人，直言启谏，特授中书舍人。以父名忠，固辞，拜谏议大夫。开元中，复拜中书，议者以为曹司嫌名，乃就职。与苏晋同掌制诰，时号苏贾。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和宋之问下山歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贾曾</p>
                <pre>良游晼晚兮月呈光， 
锦路逶迤兮山路长。 
王孙不留兮岁将晏， 
嵩岩仙草兮为谁芳。
                        </pre>
            </li>
            
            <li>
                <h3>
                    奉和春日出苑瞩目应令
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 贾曾</p>
                <pre>铜龙晓辟问安回， 
金辂春游博望开。 
渭北晴光摇草树， 
终南佳气入楼台。 
招贤已得商山老， 
托乘还征邺下才。 
臣在东周独留滞， 
忻逢睿藻日边来。
                        </pre>
            </li>
            
            <li>
                <h3>
                    孝和皇帝挽歌
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 贾曾</p>
                <pre>新命千龄启， 
鸿图累圣馀。 
天行应潜跃， 
帝出受图书。 
礼若传尧旧， 
功疑复夏初。 
梦游长不返， 
何国是华胥。
                        </pre>
            </li>
            
            <li>
                <h3>
                    祭汾阴乐章
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 贾曾</p>
                <pre>蠲我渐饎， 
洁我膋芗。 
有豆孔硕， 
为羞既臧。 
至诚无昧， 
精意惟芳。 
神其醉止， 
欣欣乐康。
                        </pre>
            </li>
            
    </ul>
</body>

</html>