<!DOCTYPE html>
<html lang="zh-CN">

<head>
    <meta charset="UTF-8">
    <title>
        李洪
    </title>
</head>

<body>
    <h1>
        李洪
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李洪</p>
                <pre>挂席泛安流。 
细雨斜风到渡头。 
万叠云鬟真似画， 
云州。 
自古诗人几个游。 
旌旆去悠悠。 
别驾无功愧食浮。 
却忆五湖烟浪里， 
扁舟。 
第四桥南云水秋。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李洪</p>
                <pre>南国小春时， 
常是寒威浅。 
玉缀香苞已有梅， 
疏影无人见。 
愁忆故园芳， 
梦断扬州远。 
不御铅华自出尘， 
赛过徐妃面。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李洪</p>
                <pre>丽谯吹角， 
渐疏星明澹， 
帘筛残月。 
袅袅霜飙欺翠袖， 
飞下一庭香雪。 
半面妆新， 
回风舞困， 
此况真奇绝。 
桄榔林里， 
苏仙偏感华发。 
休怨时暂飘零， 
玉堂清梦， 
不惹闲蜂蝶。 
好似王家从竹畔， 
乘兴山阴时节。 
剪水无情， 
阆风归去， 
忍使芳心歇。 
和羹有待， 
恁时身到天阕。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李洪</p>
                <pre>碧涧苍崖玉四围。 
东君翦水散明玑。 
半开桃杏不胜威。 
疑是群仙游阆苑， 
歌云舞蝶斗高飞。 
珠幢玉节送人归。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李洪</p>
                <pre>香满千岩， 
芳传丛桂， 
小山曾咏幽菲。 
仙姿冷淡， 
不奈此香奇。 
翠葆层层障日， 
深爱惜、早被风吹。 
秋英嫩， 
夜来露浥， 
月底半离披。 
谁知。 
清品贵， 
带装金粟， 
韵透文犀。 
与降真为侣， 
罗袖相宜。 
宝鸭休薰百濯， 
清芬在、常惹人衣。 
姮娥约， 
广寒宫殿， 
留折最高枝。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李洪</p>
                <pre>梅雨成霖， 
倦永昼、暑行岩曲。 
爱云梢翠樾， 
枕溪蓬屋。 
轻木凌波冲卷雪， 
飞泉奔壑呜哀玉。 
羡渔翁、终岁老烟波， 
披蓑绿。 
嗟客宦， 
荒松菊。 
颓壮志， 
青编竹。 
更长年谙尽， 
是非荣辱。 
钟鼎无心时节异， 
山林有味簟瓢足。 
感故人、於此赋归欤， 
思之熟。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李洪</p>
                <pre>寒山横抹修眉绿。 
楼前溪瀑锵鸣玉。 
车马各西东。 
行人如转蓬。 
阑干成独倚。 
海阔天无际。 
云淡隔壶山。 
鸿飞杳霭间。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李洪</p>
                <pre>渺渺长汀远壑， 
萧萧雨叶风枝。 
几回临水送将归。 
客里暗添憔悴。 
门枕数峰滴翠， 
舟横几度涟漪。 
绿秧深处鹭于飞。 
愈觉田园有味。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李洪</p>
                <pre>十月南闽未有霜。 
蕉林蔗圃郁相望。 
压枝橄榄浑如画， 
透甲香橙半弄黄。 
斟绿醑， 
泛沧浪。 
白沙翠竹近温汤。 
分明水墨山阴道， 
只欠冰溪雪月光。
                        </pre>
            </li>
            
    </ul>
</body>

</html>