<!DOCTYPE html>
<html lang="zh-CN">

<head>
    <meta charset="UTF-8">
    <title>
        周必大
    </title>
</head>

<body>
    <h1>
        周必大
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    入直
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 周必大</p>
                <pre>绿槐夹道集昏鸦， 
敕使传宣坐赐茶。 
归到玉堂清不寐， 
月钩初上紫薇花。
                        </pre>
            </li>
            
            <li>
                <h3>
                    合宫歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 周必大</p>
                <pre>圣明朝， 
旷典乘秋举。 
大飨本仁祖。 
九室八牖四户。 
敕躬齐戒格堪舆。 
盛牲实俎。 
并侑总稽古。 
玉露乍肃天宇。 
冰轮下照金铺。 
燎烟嘘呼。 
郁尊香， 
云门舞。 
仿佛翔坐， 
灵心咸嘉娱。 
众星俞美， 
光属照熉珠。 
清晓御丹凤， 
湛恩遍浃率溥。 
欢声雷动岳镇呼。 
徐命法驾， 
万骑花盈路。 
献胙慈极， 
寿同箕翼， 
事超唐虞。 
看平燕云， 
从此兴文偃武。 
待重会诸侯， 
依旧东都。
                        </pre>
            </li>
            
            <li>
                <h3>
                    导引
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周必大</p>
                <pre>重华真主， 
晨夕奉庭闱。 
禋祀庆成时。 
乾元坤载同归美， 
宝册两光辉。 
斑衣何似赭黄衣。 
此事古今稀。 
都人欢乐嵩呼震， 
圣寿总天齐。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周必大</p>
                <pre>九重深念朔庭空。 
良弼梦时中。 
擢第难遵常制， 
筑岩直继高风。 
明年东府， 
金钗珠履， 
列鼎鸣钟。 
良酝傥分焦革， 
早禾休浸曹公。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周必大</p>
                <pre>天壤茫茫， 
人心殊观， 
未免因欠思馀。 
太山邱垤， 
同载一方舆。 
那更长沙下湿， 
祝融峰、才比吾庐。 
秋风冷， 
攀缘汗浃， 
应叹苦区区。 
登高， 
聊尔耳， 
何须蜡屐， 
谁暇膏车。 
默存处， 
清都宛在须臾。 
笑约乘鸾羽客， 
窥倒景、拊掌崎岖。 
归来把， 
萸囊菊盏， 
一为洗泥涂。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周必大</p>
                <pre>秋夜乘槎， 
客星容到天孙渚。 
眼波微注。 
将谓牵牛渡。 
见了还非， 
重理霓裳舞。 
都无误。 
几年一遇。 
莫讶周郎顾。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周必大</p>
                <pre>三月群贤毕集， 
二天五马生光。 
传觞击鼓底匆忙。 
画鷁将飞江上。 
鲁国方虚两社， 
齐人要复侵疆。 
延英引对上东廊。 
应念幽人相望。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周必大</p>
                <pre>梅乍吐。 
趁寿席、香风度。 
人与此花俱独步。 
风流天付与。 
好在青云歧路。 
愿共作、和羹侣。 
归访赤松辞万户。 
莺花犹是主。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周必大</p>
                <pre>才高句杰。 
飞黄却应鸾和节。 
新词聊卷波澜阔。 
泉玉淙铮， 
犹不比清切。 
相逢未稳愁相别。 
南园烟草南楼月。 
阳关西出重吹彻。 
垂柳新栽， 
宁忍便攀折。
                        </pre>
            </li>
            
    </ul>
</body>

</html>