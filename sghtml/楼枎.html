<!DOCTYPE html>
<html lang="zh-CN">

<head>
    <meta charset="UTF-8">
    <title>
        楼枎
    </title>
</head>

<body>
    <h1>
        楼枎
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 楼枎</p>
                <pre>素蛾洗尽繁妆， 
夜深步月秋千地。 
轻腮晕玉， 
柔肌笼粉， 
缁尘敛避。 
霁雪留香， 
晓云同梦， 
昭阳宫闭。 
怅仙园路杳， 
曲栏人寂， 
疏雨湿、盈盈泪。 
未放游峰叶底。 
怕春归、不禁狂吹。 
象床困倚， 
冰魂微醒， 
莺声唤起。 
愁对黄昏， 
恨催寒食， 
满襟离思。 
想千红过尽， 
一枝独冷， 
把梅花比。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 楼枎</p>
                <pre>开辟以来， 
便有此山， 
独当怒涛。 
正秋空万里， 
寒催雁信， 
尘寰一簇， 
轻等鸿毛。 
小可诗情， 
寻常酒量， 
到此应须分外豪。 
难为水， 
算平生未有， 
此番登高。 
飘飘。 
身踏金鳌。 
笑终日风波无限劳。 
看樯乌缥缈， 
帆归远浦， 
廛鱼杂沓， 
网带馀潮。 
待约诗人， 
相将月夜， 
取次携杯持蟹螯。 
乘桴意， 
问谁人领解， 
空立亭皋。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 楼枎</p>
                <pre>丝丝杨柳莺声近。 
晚风吹过秋千影。 
寒色一帘轻。 
灯残梦不成。 
耳边消息在。 
笑指花梢待。 
又是不归来。 
满庭花自开。
                        </pre>
            </li>
            
    </ul>
</body>

</html>