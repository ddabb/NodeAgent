<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘学箕
    </title>
</head>

<body>
    <h1>
        刘学箕
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>人在空江烟浪里， 
叶舟轻似浮沤。 
此心无怨也无忧。 
汉江迷望眼， 
衮衮知东流。 
两岸荻芦青不断， 
四山岗岭绸缪。 
晚风吹袂冷飕飕。 
谁知三伏暑， 
全似菊花秋。
                        </pre>
            </li>
            
            <li>
                <h3>
                    乌夜啼
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>长亭急管生愁。 
楚天秋。 
落日寒鸦飞尽、水悠悠。 
红蓼岸。 
白苹散。 
浴轻鸥。 
人在碧云深处、倚高楼。
                        </pre>
            </li>
            
            <li>
                <h3>
                    哨遍
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>木叶尽凋， 
湖色接天， 
雪月明江水。 
凌万顷、一苇纵所之。 
若凭虚驭风仙子。 
听洞箫、绵延不绝如缕， 
馀音袅袅游丝曳。 
乃举酒赋诗， 
玉鳞霜蟹， 
是中风味偏美。 
任满头堆絮雪花飞。 
更月澹蓬窗冻云垂。 
山郁苍苍， 
桥卧沈沈， 
夜鹊惊起。 
噫。 
倚兰桨兮。 
我今恍惚遗身世。 
渔樵甘放浪， 
蜉蝣然、寄天地。 
叹富贵何时。 
功名浪语。 
人生寓乐虽情尔。 
知逝者如斯。 
盈虚如彼， 
则知变者如是。 
且物生宇宙各有司。 
非已有纤毫莫得之。 
委吾心、耳目所寄。 
用之而不竭， 
取则不吾禁， 
自色自声， 
本非有意。 
望东来孤鹤缟其衣。 
快乘之、从此仙矣。
                        </pre>
            </li>
            
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>春水东流一苇杭。 
春情翦不断， 
汉江长。 
江花江草为谁芳。 
浑不似， 
沙暖睡鸳鸯。 
且道不思量。 
怕他知得後， 
痛肝肠。 
路遥天阔水茫茫。 
成病也， 
教我怎禁当。
                        </pre>
            </li>
            
            <li>
                <h3>
                    忆王孙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>淑景韶光晴昼。 
帘外雨、欲无还有。 
流莺枝上转新声， 
梦初醒、厌厌病酒。 
天连碧草凝情久。 
思旧事、不堪搔首。 
怀人有恨水云深， 
又绿暗、桥西柳。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>断虹开霁， 
净秋容、点点初收微雨。 
夕下生阴山影澹， 
缥渺烟云吞吐。 
乌帽风偏， 
青鞋沙软， 
误入桃溪坞。 
多情鸥鹭， 
偶来忽又飞去。 
日暮修竹佳人， 
雾绡琼佩， 
绰约疑仙侣。 
愧我禅心春尽絮， 
不逐东风飞舞。 
红叶题诗， 
紫云传恨， 
密意渠能诉。 
此情疏隔， 
不关楼外烟树。
                        </pre>
            </li>
            
            <li>
                <h3>
                    恋绣衾
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 刘学箕</p>
                <pre>柳絮风翻高下飞。 
雨笼晴、香径尚泥。 
女伴笑、踏青好， 
凤钗偏、花压鬓垂。 
乱莺双燕春情绪， 
搅愁心、欲诉向谁。 
人间道、因谁瘦， 
拈青梅、闲敛黛眉。
                        </pre>
            </li>
            
            <li>
                <h3>
                    惜分飞
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>池上楼台堤上路。 
尽日悠扬飞舞。 
欲下还重举。 
又随胡蝶墙东去。 
糁径飘空无定处。 
来往绿窗朱户。 
却被春风妒。 
送将蛛网留连住。
                        </pre>
            </li>
            
            <li>
                <h3>
                    桃源忆故人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>暮霞散绮西溪浦。 
天上晴云开絮。 
清绝梅花几树。 
恼乱春愁处。 
小桥流水人来去。 
沙岸浴鸥飞鹭。 
谁画江南好处。 
著我闲巾屦。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>三载役京口， 
十度过松江。 
垂虹亭下烟水， 
长是映蓬窗。 
钓得锦鳞成脍， 
快把双螯浩饮， 
豪气未能降。 
醉舞影零乱， 
心逐浪舂撞。 
景苍茫， 
歌欸乃， 
石空硿。 
蒹葭深处， 
适意鱼鸟自双双。 
便拟轻舟短棹， 
明月清风长共， 
与世绝纷龙。 
嘉遁有真隐， 
不羡鹿门庞。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>浮利虚名， 
算来何用， 
蜗角蝇头。 
笑劳生一梦， 
两轮催逼， 
脆如朝露， 
轻若春沤。 
有限精神， 
无穷世路， 
劫劫忙忙谁肯休。 
堪惊叹， 
叹痴人未悟， 
终日营求。 
百年光景云浮。 
把意马心猿须早收。 
有真仙秘诀， 
飧霞导引， 
丹砂铅汞， 
早与身谋。 
闲是闲非， 
他强我弱， 
一任从教风马牛。 
还知道， 
上蓬莱稳路， 
八表神游。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 刘学箕</p>
                <pre>来日江头柳带香。 
去时篱下菊花黄。 
人生离别几凄凉。 
拂面红尘飞冉冉， 
背人白日去堂堂。 
尺书休负雁南翔。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>汉水悠悠还漾漾。 
渔翁出没穿风浪。 
千尺丝纶垂两桨。 
收又放。 
月明长在烟波上。 
钓得活鳞鳊缩项。 
篘成玉液香浮盎。 
醉倒自歌歌自唱。 
轻袅缆。 
碧芦红蓼清滩傍。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>午转槐阴， 
正炎暑、侵肌似醉。 
问何处、披襟散发， 
解衣扬袂。 
傍沼茅亭杨柳绿， 
倚崖草阁梧桐翠。 
唤玉人、纤手掬清泉， 
生凉意。 
开枕簟， 
浮瓜芰。 
琼液浅， 
歌喉细。 
对文禽雪鹭， 
助成幽致。 
十顷碧莲潇洒国， 
万竿修竹清凉世。 
算此时、情绪有谁同， 
吾侬自。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>十年不见柳腰肢。 
契阔几何时。 
天遥地远， 
秋悲春恨， 
只在双眉。 
雁声今夜楼西畔， 
情愫渺难期。 
杏花风景， 
梧桐夜月， 
都是相思。
                        </pre>
            </li>
            
            <li>
                <h3>
                    糖多令·唐多令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 刘学箕</p>
                <pre>何处浣离忧。 
消除许大愁。 
望长江、衮衮东流。 
一去乡关能几日， 
才屈指、又中秋。 
芦叶满汀洲。 
沙矶小艇收。 
醉归来、明月江楼。 
欲把情怀输写尽， 
终不似、少年游。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>暮涛掀浪溪流急。 
单衣未试春寒力。 
是处绿阴浓。 
春深杨柳风。 
人依溪岸住。 
酒美忘归去。 
巢燕堕芹泥。 
幽禽花外啼。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>寒来暑往何时了。 
世故催人老。 
一人口插几张匙。 
何用波波劫劫、没休时。 
饥来吃饭困来睡。 
莫把身为累。 
谁能较短与量长。 
落叶西风一梦、熟黄粱。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>灯火已收正月半。 
一夜东风， 
吹得寒威转。 
怪得美人贪睡暖。 
飞瑛积玉千林变。 
道是柳绵春尚浅。 
比著梅花， 
花已都零乱。 
漠漠一天迷望眼。 
多情更把征衣点。
                        </pre>
            </li>
            
            <li>
                <h3>
                    行香子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>雪白肥鰜。 
墨黑修鲇。 
柳穿腮、小大相兼。 
金刀批脔， 
鲜活甘甜。 
或时熬， 
或时煮， 
或时腌。 
揎腕佳人， 
玉手纤纤。 
缕银丝、取意无厌。 
羹须澹煮， 
滋味重添。 
滴儿醯， 
呷儿酒， 
撮儿盐。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>世事从来无据， 
人生自古难凭。 
茫如天水有云萍。 
聚散任他形影。 
每怪东阳瘦损， 
常嗤骑省多情。 
如今我也瘦棱棱。 
却喜青青两鬓。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>往事何堪说。 
念人生、消磨寒暑， 
漫营裘葛。 
少日功名频看镜， 
绿鬓鬅鬙未雪。 
渐老矣、愁生华发。 
国耻家雠何年报， 
痛伤神、遥望关河月。 
悲愤积， 
付湘瑟。 
人生未可随时别。 
守忠诚、不替天意， 
自能符合。 
误国诸人今何在， 
回首怨深次骨。 
叹南北、久成离绝。 
中夜闻鸡狂起舞， 
袖青蛇、戛击光磨铁。 
三太息， 
皆空裂。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>江头离席。 
晚潮双橹催行色。 
往来属玉双飞白。 
笑我多情， 
犹作未归客。 
红尘奔走何时息。 
归心还似投林翼。 
角巾醉里从敧侧。 
独立东风， 
天际露岑碧。
                        </pre>
            </li>
            
            <li>
                <h3>
                    长相思
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘学箕</p>
                <pre>湖山横。 
湖水平。 
买个湖船一叶轻。 
傍湖随柳行。 
秋风清。 
秋月明。 
谁捣秋砧烟外声。 
悲秋无尽情。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 刘学箕</p>
                <pre>芳草萋萋入眼浓。 
一年花事又匆匆。 
吐舒桃脸今朝雨， 
零落梅妆昨夜风。 
云接野， 
水连空。 
画栏十二倚谁同。 
两眉新恨无分付， 
独立苍苔数落红。
                        </pre>
            </li>
            
    </ul>
</body>

</html>