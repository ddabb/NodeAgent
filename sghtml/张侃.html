<!DOCTYPE html>
<html lang="zh-CN">

<head>
    <meta charset="UTF-8">
    <title>
        张侃
    </title>
</head>

<body>
    <h1>
        张侃
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张侃</p>
                <pre>换骨有丹砂， 
阿谁传与。 
爱惜芳心不轻吐。 
客来烂熳， 
解得此情良苦。 
有时三两点、胭脂雨。 
旧说江南， 
红罗亭下， 
未必春光便如许。 
认桃辨杏， 
最是渠家低处。 
问花曾怨不、娇无语。
                        </pre>
            </li>
            
            <li>
                <h3>
                    月上海棠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张侃</p>
                <pre>南枝消息凭谁送。 
北枝寒、清晓破馀冻。 
横溪浸疏影， 
月黄昏、暗香浮动。 
真仙种。 
不与梨华同梦。 
洛阳姚魏争先贡。 
妒纷纷、红紫眩新宠。 
尽雪压风欺， 
□和羹、此时须用。 
烦珍重。 
莫作桓伊三弄。
                        </pre>
            </li>
            
            <li>
                <h3>
                    秦楼月·忆秦娥
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 张侃</p>
                <pre>冰肌削。 
水沈香透胭脂萼。 
胭脂萼。 
怕愁贪睡， 
等闲梳掠。 
花前莫惜添杯酌。 
五更嫌怕春风恶。 
春风恶。 
东君不管， 
此情谁托。
                        </pre>
            </li>
            
    </ul>
</body>

</html>