<!DOCTYPE html>
<html lang="zh-CN">

<head>
    <meta charset="UTF-8">
    <title>
        王沂
    </title>
</head>

<body>
    <h1>
        王沂
    </h1>
    <p><strong>朝代:</strong>
        元代
    </p>
    <p><strong>生平:</strong>
        王沂，南唐时人。诗一首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    御街行
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王沂</p>
                <pre>君行广武山前路。 
是阮籍、回车处。 
问他儒子竟何成， 
落日大河东注。 
无人说与， 
遥岑远目， 
也会修眉妩。 
离宫别馆空禾黍。 
啸木魅啼苍鼠。 
悠悠往事不经心， 
只有闲云来去。 
停云得句， 
归云洞府， 
领取渊明趣。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王沂</p>
                <pre>画帘疏雨才收， 
酒醒凝掩篷窗卧。 
薰炉火冷， 
余香犹在， 
拥衾清坐。 
点鬓霜明， 
窥人月小， 
短擎花堕。 
想吴山越水， 
楼台缥缈， 
应曾有， 
飞鸿过。 
寂寞文园病后， 
旧心情、苦无些个。 
多君调我， 
幽兰新句纹笺玉唾。 
花落元都， 
鹤归华表， 
梦谁擎破。 
待莼鲈江上， 
高歌小梅， 
扣舷相和。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王沂</p>
                <pre>宿酲初醒。 
袅袅吟鞭影。 
蜀道秦川行路永。 
罗袖残香消尽。 
清明寒食匆匆。 
能消几日东风。 
蝴蝶不知春去， 
画桥贪趁流红。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王沂</p>
                <pre>九万扶摇， 
试看取、垂天鹏翼。 
追往事， 
星辰剑履， 
玉陛山立。 
为问宝香黄阁梦， 
何如仙阙丹台籍。 
写风流、杖屦人耆英， 
今犹昔。 
诗酒部， 
笙歌席。 
松菊社， 
烟云屐。 
早东风为报， 
日边消息。 
虎节貂蝉端旧物， 
分封准拟如椽笔。 
对西山、一笑五千年， 
髯如戟。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王沂</p>
                <pre>大明湖上秋容暮。 
风烟杖屦时来去。 
说与病维摩。 
可人秋水呵。 
自书盘谷序。 
和了停云句。 
把酒为君歌。 
济南名士多。
                        </pre>
            </li>
            
            <li>
                <h3>
                    送钟员外
                </h3>
                <p><strong>形式:</strong>
                    五律
                </p>
                <p><strong>标签:</strong>
                    元代, 王沂</p>
                <pre>静追蘋末兴， 
况复值萧条。 
猛势资新雁， 
寒声伴暮潮。 
过山云散乱， 
经树叶飘飖。 
今日烟江上， 
征帆望望遥。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王沂</p>
                <pre>东风扑面飘红雨。 
正杜宇， 
催春去。 
马首西山青半缕。 
汾阴箫鼓。 
晋阳烟树。 
总是消魂处。 
芙蓉绿水佳宾主。 
赌酒金钱□更数。 
若见东皋烦寄语。 
山林真味。 
醉乡天趣。 
待我平分取。
                        </pre>
            </li>
            
    </ul>
</body>

</html>