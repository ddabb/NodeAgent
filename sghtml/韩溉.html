<!DOCTYPE html>
<html lang="zh-CN">

<head>
    <meta charset="UTF-8">
    <title>
        韩溉
    </title>
</head>

<body>
    <h1>
        韩溉
    </h1>
    <p><strong>朝代:</strong>
        唐代
    </p>
    <p><strong>生平:</strong>
        韩溉，江南人。诗一卷，今存七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    松
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩溉</p>
                <pre>倚空高槛冷无尘， 
往事闲徵梦欲分。 
翠色本宜霜后见， 
寒声偏向月中闻。 
啼猿想带苍山雨， 
归鹤应和紫府云。 
莫向东园竞桃李， 
春光还是不容君。
                        </pre>
            </li>
            
            <li>
                <h3>
                    柳
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩溉</p>
                <pre>雪尽青门弄影微， 
暖风迟日早莺归。 
如凭细叶留春色， 
须把长条系落晖。 
彭泽有情还郁郁， 
隋堤无主自依依。 
世间惹恨偏饶此， 
可是行人折赠稀。
                        </pre>
            </li>
            
            <li>
                <h3>
                    水
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩溉</p>
                <pre>方圆不定性空求， 
东注沧溟早晚休。 
高截碧塘长耿耿， 
远飞青嶂更悠悠。 
潇湘月浸千年色， 
梦泽烟含万古愁。 
别有岭头呜咽处， 
为君分作断肠流。
                        </pre>
            </li>
            
            <li>
                <h3>
                    竹
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩溉</p>
                <pre>树色连云万叶开， 
王孙不厌满庭栽。 
凌霜尽节无人见， 
终日虚心待凤来。 
谁许风流添兴咏， 
自怜潇洒出尘埃。 
朱门处处多闲地， 
正好移阴覆翠苔。
                        </pre>
            </li>
            
            <li>
                <h3>
                    鹊
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 韩溉</p>
                <pre>才见离巢羽翼开， 
尽能轻飏出尘埃。 
人间树好纷纷占， 
天上桥成草草回。 
几度送风临玉户， 
一时传喜到妆台。 
若教颜色如霜雪， 
应与清平作瑞来。
                        </pre>
            </li>
            
    </ul>
</body>

</html>