<!DOCTYPE html>
<html lang="zh-CN">

<head>
    <meta charset="UTF-8">
    <title>
        李幼卿
    </title>
</head>

<body>
    <h1>
        李幼卿
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李幼卿，字长夫，陇西人。大历中，以右庶子领滁州刺史。滁州有庶子泉，以幼卿得名。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    前年春，与独孤常州兄花时为别……
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李幼卿</p>
                <pre>近日霜毛一番新， 
别时芳草两回春。 
不堪花落花开处， 
况是江南江北人。 
薄宦龙钟心懒慢， 
故山寥落水奫沦。 
缘君爱我疵瑕少， 
愿窃仁风寄老身。
                        </pre>
            </li>
            
            <li>
                <h3>
                    游烂柯山四首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李幼卿</p>
                <pre>拂雾理孤策， 
薄霄眺层岑。 
迥升烟雾外， 
豁见天地心。 
物象不可及， 
迟回空咏吟。 
巨石何崔嵬， 
横桥架山顶。 
傍通日月过， 
仰望虹霓迥。 
圣者开津梁， 
谁能度兹岭。 
二仙自围棋， 
偶与樵夫会。 
仙家异人代， 
俄顷千年外。 
笙鹤何时还， 
仪形尚相对。 
石室过云外， 
二僧俨禅寂。 
不语对空山， 
无心向来客。 
作礼未及终， 
忘循旧形迹。
                        </pre>
            </li>
            
    </ul>
</body>

</html>