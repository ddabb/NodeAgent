<!DOCTYPE html>
<html lang="zh-CN">

<head>
    <meta charset="UTF-8">
    <title>
        李鼐
    </title>
</head>

<body>
    <h1>
        李鼐
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一井金
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 李鼐</p>
                <pre>绿阴清昼。 
两茸茸、梅子黄时侯。 
华堂金兽。 
香润炉烟透。 
舞燕回轻袖。 
歌凤翻新奏。 
院静人稀， 
永日迟迟花漏。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李鼐</p>
                <pre>馀寒未展， 
帘幕新来燕。 
杨柳梢头嫩黄染。 
小溪山缭绕， 
别是风烟， 
春澹澹， 
谁道蓬莱路远。 
冰姿人不老， 
长伴春闲， 
环珮声中度芳宴。 
宝屏开， 
烟袅袅， 
金鸭吹香， 
欢笑处， 
烛影花光共暖。 
便莫惜瑶觞醉如泥， 
占岁岁东风， 
舞衣歌扇。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李鼐</p>
                <pre>乱云将雨。 
飞过鸳鸯浦。 
人在小楼空翠处。 
分得一襟离绪。 
片帆隐隐归舟。 
天边雪卷云浮。 
今夜梦魂何处， 
青山不隔人愁。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李鼐</p>
                <pre>日借嫩黄初看柳。 
池塘冰泮游鱼透。 
庭馆匆匆佳气候。 
□山透。 
膺时贤佐生天佑。 
寿者康宁还德厚。 
功名富贵须长久。 
从此安排千岁酒。 
常祝寿。 
一年一献黄金酎。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李鼐</p>
                <pre>腊雪溶酥， 
春冰浮玉， 
素蟾三五才过。 
晓来庭户， 
何事五云多。 
尽道九天麟坠， 
╆环珮、袅袅鸣珂。 
风标爽、胸中嵬磊， 
豪气挽天河。 
平生， 
横溯志， 
指挥夷虏， 
平定干戈。 
看它年功业， 
还让廉颇。 
且对江山难老， 
金樽满、鲸海翻波。 
歌声转， 
玉人扶处， 
拚取醉颜酡。
                        </pre>
            </li>
            
            <li>
                <h3>
                    玉蝴蝶
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李鼐</p>
                <pre>望处水寒云绕， 
倚栏千里， 
澹荡晴晖。 
梦燕门阑， 
和气喜动帘帏。 
舞裀重、花明彩凤， 
歌扇小、香暖金猊。 
漏声迟。 
洞天秋晓， 
风露霏霏。 
嘉时。 
谪仙高宴， 
华分玉蜡， 
艳列文姬。 
玉树临风， 
自然老月中枝。 
酒肠宽、胸容云梦， 
词源壮、笔勇助溪。 
且追随。 
伫看飞诏， 
稳步沙堤。
                        </pre>
            </li>
            
            <li>
                <h3>
                    风入松
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李鼐</p>
                <pre>翠烟笼日上花梢。 
花外楼高。 
海犀不动帘栊静， 
昼长人懒莺娇。 
宝篆浓薰沉水， 
清商低按擅槽。 
画堂深处燕蟠桃。 
亲见仙曹。 
雾鬟不改朱颜好， 
年年长被春饶。 
一品疏封它日， 
十分沉醉今朝。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李鼐</p>
                <pre>珍重高人阎右丞。 
胸中丘壑富丹青。 
暂从天下分轺使， 
来向人间作寿星。 
凉日挂， 
暑风轻。 
一番秋思十分清。 
细倾鹦鹉休辞劝， 
烂醉葡菊不用醒。
                        </pre>
            </li>
            
    </ul>
</body>

</html>