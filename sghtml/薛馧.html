<!DOCTYPE html>
<html lang="zh-CN">

<head>
    <meta charset="UTF-8">
    <title>
        薛馧
    </title>
</head>

<body>
    <h1>
        薛馧
    </h1>
    <p><strong>朝代:</strong>
        唐代
    </p>
    <p><strong>生平:</strong>
        薛（一作蒋）馧，字馥，彦辅孙女也。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    古意
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 薛馧</p>
                <pre>昨夜巫山中， 
失却阳台女。 
朝来香阁里， 
独伴楚王语。
                        </pre>
            </li>
            
            <li>
                <h3>
                    赠故人
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 薛馧</p>
                <pre>昔别容如玉， 
今来鬓若丝。 
泪痕应共见， 
肠断阿谁知？
                        </pre>
            </li>
            
            <li>
                <h3>
                    赠郑女郎
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 薛馧</p>
                <pre>艳阳灼灼河洛神， 
珠帘绣户青楼春。 
能弹箜篌弄纤指， 
愁杀门前少年子。 
笑开一面红粉妆， 
东园几树桃花死。 
朝理曲， 
暮理曲， 
独坐窗前一片玉。 
行也娇， 
坐也娇， 
见之令人魂魄销。 
堂前锦褥红地炉， 
绿沈香榼倾屠苏。 
解佩时时歇歌管， 
芙蓉帐里兰麝满。 
晚起罗衣香不断， 
灭烛每嫌秋夜短。
                        </pre>
            </li>
            
    </ul>
</body>

</html>