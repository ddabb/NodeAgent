<!DOCTYPE html>
<html lang="zh-CN">

<head>
    <meta charset="UTF-8">
    <title>
        卓田
    </title>
</head>

<body>
    <h1>
        卓田
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    品令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卓田</p>
                <pre>立秋十日， 
早露出新凉面。 
斜风急雨， 
战退炎光一半。 
月上纱窗， 
疑是广寒宫殿。 
无端宋玉， 
撩乱生悲怨。 
一年好处， 
都被秋光占断。 
你且思量， 
今夜怎生消遣。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卓田</p>
                <pre>奏赋谒金门， 
行尽云山无数。 
尚有江天一半， 
买扁舟东去。 
波神眼底识英雄， 
阁住半空雨。 
唤起一帆风力， 
去青天尺五。
                        </pre>
            </li>
            
            <li>
                <h3>
                    昭君怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 卓田</p>
                <pre>千里功名歧路。 
几緉英雄草屦， 
八座与三台。 
个中来。 
壮士寸心如铁。 
有泪不沾离别。 
剑未斩楼兰。 
莫空还。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卓田</p>
                <pre>才大文豪， 
朱衣暗里， 
今须点头。 
奈兰宫一跌， 
槐黄时候。 
银袍逐浪， 
韦带随流。 
过尽鹤书， 
阅周鹗表， 
必竟都无名字留。 
空长恨， 
蕡终不第， 
齿且先侯。 
休愁。 
有路堪由。 
最喜徐卿百不忧。 
正椿松未老， 
芝兰竞秀， 
奇毛雏凤， 
騂角犁牛。 
汉殿少年， 
新丰逆旅， 
岂肯卑微名位休。 
行将见， 
长沙召贾， 
御史除周。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卓田</p>
                <pre>柳暗千株， 
蓂翻三荚， 
当年神岳生申。 
画堂庆会， 
今日贺生辰。 
宝鸭檀烟薰馥， 
颂椒觞、醽醁频斟。 
殷勤劝， 
歌喉宛转， 
恣乐醉红裙。 
荣华兼富贵， 
如君素享， 
胜似簪缨。 
虽田彭倚顿， 
未足多称。 
好是钱流地上， 
仓箱积、赈济饥贫。 
多阴德， 
子孙昌盛， 
指日绿袍新。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卓田</p>
                <pre>丈夫只手把吴钩。 
能断万人头。 
如何铁石， 
打作心肺， 
却为花柔。 
尝观项籍并刘季， 
一怒世人愁。 
只因撞着， 
虞姬戚氏， 
豪杰都休。
                        </pre>
            </li>
            
            <li>
                <h3>
                    酹江月·念奴娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 卓田</p>
                <pre>武夷山字， 
是使君衔上， 
新来带得。 
便觉闲中多胜事， 
满眼烟霞泉石。 
云卷尘劳， 
风生芒竹， 
去作山中客。 
晓坛朝罢， 
自然五福天锡。 
当此弧矢悬门， 
步虚声远， 
直透云霄碧。 
替却燕姬皓齿， 
洗尽人间筝笛。 
九曲溪深， 
千岩壁峭， 
大寿应难匹。 
辑车有待， 
日边飞下消息。
                        </pre>
            </li>
            
    </ul>
</body>

</html>