<!DOCTYPE html>
<html lang="zh-CN">

<head>
    <meta charset="UTF-8">
    <title>
        吴商浩
    </title>
</head>

<body>
    <h1>
        吴商浩
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    北邙山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 吴商浩</p>
                <pre>北邙山草又青青， 
今日销魂事可明。 
绿酒醉来春未歇， 
白杨风起柳初晴。 
冈原旋葬松新长， 
年代无人阙半平。 
堪取金炉九还药， 
不能随梦向浮生。
                        </pre>
            </li>
            
            <li>
                <h3>
                    塞上即事
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 吴商浩</p>
                <pre>身似星流迹似蓬， 
玉关孤望杳溟濛。 
寒沙万里平铺月， 
晓角一声高卷风。 
战士殁边魂尚哭， 
单于猎处火犹红。 
分明更想残宵梦， 
故国依然在甬东。
                        </pre>
            </li>
            
            <li>
                <h3>
                    宿山驿
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 吴商浩</p>
                <pre>文战何堪功未图， 
又驱羸马指天衢。 
露华凝夜渚莲尽， 
月彩满轮山驿孤。 
岐路辛勤终日有， 
乡关音信隔年无。 
好同范蠡扁舟兴， 
高挂一帆归五湖。
                        </pre>
            </li>
            
            <li>
                <h3>
                    巫峡听猿
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 吴商浩</p>
                <pre>巴江猿啸苦， 
响入客舟中。 
孤枕破残梦， 
三声随晓风。 
连云波澹澹， 
和雾雨濛濛。 
巫峡去家远， 
不堪魂断空。
                        </pre>
            </li>
            
            <li>
                <h3>
                    水楼感事
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴商浩</p>
                <pre>高柳螀啼雨后秋， 
年光空感泪如流。 
满湖菱荇东归晚， 
闲倚南轩尽日愁。
                        </pre>
            </li>
            
            <li>
                <h3>
                    泊舟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴商浩</p>
                <pre>身逐烟波魂自惊， 
木兰舟上一帆轻。 
云中有寺在何处， 
山底宿时闻磬声。
                        </pre>
            </li>
            
            <li>
                <h3>
                    湘云
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴商浩</p>
                <pre>□满湘江云莹空， 
纷纷长对水溶溶。 
日西遥望自归处， 
尽挂九疑千万峰。
                        </pre>
            </li>
            
            <li>
                <h3>
                    秋塘晓望
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 吴商浩</p>
                <pre>钟尽疏桐散曙鸦， 
故山烟树隔天涯。 
西风一夜秋塘晓， 
零落几多红藕花。
                        </pre>
            </li>
            
            <li>
                <h3>
                    长安春赠友人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 吴商浩</p>
                <pre>繁华堪泣帝城春， 
粉堞青楼势碍云。 
花对玉钩帘外发， 
歌飘尘土路边闻。 
几多远客魂空断， 
何处王孙酒自醺。 
各有归程千万里， 
东风时节恨离群。
                        </pre>
            </li>
            
    </ul>
</body>

</html>