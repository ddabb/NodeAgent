<!DOCTYPE html>
<html lang="zh-CN">

<head>
    <meta charset="UTF-8">
    <title>
        郑畋
    </title>
</head>

<body>
    <h1>
        郑畋
    </h1>
    <p><strong>朝代:</strong>
        唐代
    </p>
    <p><strong>生平:</strong>
        郑畋，字台文，荥阳人，会昌进士第。刘瞻镇北门，辟为从事。瞻作相，荐为翰林学士，迁中书舍人。乾符中，以兵部侍郎同平章事，寻出为凤翔节度使，拒巢贼有功，授检校尚书左仆射。诗一卷，今存十六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    下直早出
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑畋</p>
                <pre>诸司人尽马蹄稀， 
紫帕云竿九钉归。 
偏觉石台清贵处， 
榜悬金字射晴晖。
                        </pre>
            </li>
            
            <li>
                <h3>
                    中秋月直禁苑
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑畋</p>
                <pre>禁署方怀忝， 
纶闱已再加。 
暂来西掖路， 
还整上清槎。 
恍惚归丹地， 
深严宿绛霞。 
幽襟聊自适， 
闲弄紫薇花。
                        </pre>
            </li>
            
            <li>
                <h3>
                    五月一日紫宸候对时属禁直,穿内而……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郑畋</p>
                <pre>朱夏五更后， 
步廊三里余。 
有人从翰苑， 
穿入内中书。 
漏响飘银箭， 
灯光照玉除。 
禁扉犹锁钥， 
宫妓已妆梳。 
紫府游应似， 
钧天梦不如。 
尘埃九重外， 
谁信在清虚。
                        </pre>
            </li>
            
            <li>
                <h3>
                    初秋寓直三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郑畋</p>
                <pre>晓星独挂结麟楼， 
三殿风高药树秋。 
玉笛数声飘不住， 
问人依约在东头。 
宿鸟翩翩落照微， 
石台楼阁锁重扉。 
步廊无限金羁响， 
应是诸司扈从归。 
幽阁焚香万虑凝， 
下帘胎息过禅僧。 
玉堂分照无人后， 
消尽金盆一碗冰。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郑畋</p>
                <pre>圆明青饣迅饭， 
光润碧霞浆。 
浴殿睛秋倘中谢， 
残英犹可醉琼杯。
                        </pre>
            </li>
            
            <li>
                <h3>
                    夜景又作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑畋</p>
                <pre>铃绦无响闭珠宫， 
小阁凉添玉蕊风。 
枕簟满床明月到， 
自疑身在五云中。
                        </pre>
            </li>
            
            <li>
                <h3>
                    杪秋夜直
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑畋</p>
                <pre>蕊宫裁诏与宵分， 
虽在青云忆白云。 
待报君恩了归去， 
山翁何急草移文。
                        </pre>
            </li>
            
            <li>
                <h3>
                    禁直和人饮酒
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑畋</p>
                <pre>卉醴陀花物外香， 
清浓标格胜椒浆。 
我来尚有钧天会， 
犹得金尊半日尝。
                        </pre>
            </li>
            
            <li>
                <h3>
                    禁直寄崔员外
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑畋</p>
                <pre>银台楼北蕊珠宫， 
夐与人间路不同。 
在省五更春睡侣， 
早来分梦玉堂中。
                        </pre>
            </li>
            
            <li>
                <h3>
                    酬隐珪舍人寄红烛
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑畋</p>
                <pre>蜜炬殷红画不如， 
且将归去照吾庐。 
今来并得三般事， 
灵运诗篇逸少书。
                        </pre>
            </li>
            
            <li>
                <h3>
                    金銮坡上南望
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑畋</p>
                <pre>玉晨钟韵上清虚， 
画戟祥烟拱帝居。 
极眼向南无限地， 
绿烟深处认中书。
                        </pre>
            </li>
            
            <li>
                <h3>
                    闻号
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑畋</p>
                <pre>陛兵偏近羽林营， 
夜静仍传禁号声。 
应笑执金双阙下， 
近南犹隔两重城。
                        </pre>
            </li>
            
            <li>
                <h3>
                    题缑山王子晋庙
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郑畋</p>
                <pre>有昔灵王子， 
吹笙溯泬 。 
六宫攀不住， 
三岛去相招。 
亡国原陵古， 
宾天岁月遥。 
无蹊窥海曲， 
有庙访山椒。 
石帐龙蛇拱， 
云栊彩翠销。 
露坛装琬琰， 
真像写松乔。 
珠馆青童宴， 
琳宫阿母朝。 
气舆仙女侍， 
天马吏兵调。 
湘妓红丝瑟， 
秦郎白管箫。 
西城要绰约， 
南岳命娇娆。 
句曲觞金洞， 
天台啸石桥。 
晚花珠弄蕊， 
春茹玉生苗。 
二景神光秘， 
三元宝箓饶。 
雾垂鸦翅发， 
冰束虎章腰。 
鹤驭争衔箭， 
龙妃合献绡。 
衣从星渚浣， 
丹就日宫烧。 
物外花尝满， 
人间叶自凋。 
望台悲汉戾， 
阅水笑梁昭。 
古殿香残灺， 
荒阶柳长条。 
几曾期七日， 
无复降重霄。 
嵩岭连天汉， 
伊澜入海潮。 
何由得真诀， 
使我佩环飘。
                        </pre>
            </li>
            
            <li>
                <h3>
                    马嵬坡
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑畋</p>
                <pre>玄宗回马杨妃死， 
云雨难忘日月新。 
终是圣明天子事， 
景阳宫井又何人。
                        </pre>
            </li>
            
            <li>
                <h3>
                    麦穗两岐
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郑畋</p>
                <pre>圣虑忧千亩， 
嘉苗荐两岐。 
如云方表盛， 
成穗忽标奇。 
瑞露纵横滴， 
祥风左右吹。 
讴歌连上苑， 
化日遍平陂。 
史册书堪重， 
丹青画更宜。 
愿依连理树， 
俱作万年枝。
                        </pre>
            </li>
            
    </ul>
</body>

</html>