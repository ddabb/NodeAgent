<!DOCTYPE html>
<html lang="zh-CN">

<head>
    <meta charset="UTF-8">
    <title>
        周纯
    </title>
</head>

<body>
    <h1>
        周纯
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    满庭霜·满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周纯</p>
                <pre>脂泽休施， 
铅华不御， 
自然林下真风。 
欲窥馀韵， 
何处问仙踪。 
路厌横桥夜雪， 
看暗淡、残月朦胧。 
无言处， 
丹青莫拟， 
谁寄染毫工。 
遥通。 
尘外信， 
寒生墨晕， 
依约形容。 
似疏疏斜影， 
蘸水摇空。 
收入云窗雾箔， 
春不老、芳意无穷。 
梨花雨， 
飘零尽也， 
难入梦魂中。
                        </pre>
            </li>
            
            <li>
                <h3>
                    瑞鹧鸪
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 周纯</p>
                <pre>一痕月色挂帘栊。 
梅影斜斜小院中。 
狂醉有心窥粉面， 
梦魂无处避香风。 
愁来梦楚三千里， 
人在巫山十二重。 
咫尺蓝桥无处问， 
玉萧声断楚山空。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周纯</p>
                <pre>梅花韵似才人面。 
为伊写在春风扇。 
人面似花妍。 
花应不解言。 
在手微风动。 
勾引相思梦。 
莫用插酴醿。 
酴醿羞见伊。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周纯</p>
                <pre>江南春信， 
望断人千里。 
魂梦入花枝， 
染相思、同心并蒂。 
鸳鸯名字， 
赢得一双双， 
无限意。 
凝烟水。 
念远教谁寄。 
毫端写兴， 
莫把丹青拟。 
墨客要卿卿， 
想临池、等闲梳洗。 
香衣黯淡， 
元不涴缁尘， 
怜缟袂。 
东风里。 
只恐于飞起。
                        </pre>
            </li>
            
    </ul>
</body>

</html>