<!DOCTYPE html>
<html lang="zh-CN">

<head>
    <meta charset="UTF-8">
    <title>
        宋华
    </title>
</head>

<body>
    <h1>
        宋华
    </h1>
    <p><strong>朝代:</strong>
        唐代
    </p>
    <p><strong>生平:</strong>
        宋华，濮阳宰。诗一首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    蝉鸣一篇五章
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 宋华</p>
                <pre>蝉其鸣矣， 
于彼疏桐。 
庇影容迹， 
何所不容。 
嘒嘒其长， 
永托于风。 
未见君子， 
我心忡忡。 
既见君子， 
乐且有融。 
彼蝉鸣矣， 
于林之表。 
含风饮露， 
以乐吾道。 
有怀载迁， 
伊谁云保。 
未见君子， 
我心悄悄。 
既见君子， 
披豁予抱。 
蝉鸣蝉鸣， 
幽畅乎而。 
肃肃尔庭， 
远近凉飔。 
言赴高柳， 
丛篁间之。 
思而不见， 
如渴如饥。 
亦既觏止， 
我心则夷。 
蝉鸣伊何， 
时运未与。 
匪叹秋徂， 
怨斯路阻。 
愿言莫从， 
郁悒谁语。 
君子至止， 
慰我延伫。 
何斯违斯， 
倏尔遐举。 
岁之秋深， 
蝉其夕吟。 
披衣轩除， 
萧萧风林。 
我友来斯， 
言告离衿。 
何以叙怀， 
临水鸣琴。 
何以赠言， 
委顺浮沉。
                        </pre>
            </li>
            
    </ul>
</body>

</html>