<!DOCTYPE html>
<html lang="zh-CN">

<head>
    <meta charset="UTF-8">
    <title>
        林滋
    </title>
</head>

<body>
    <h1>
        林滋
    </h1>
    <p><strong>朝代:</strong>
        唐代
    </p>
    <p><strong>生平:</strong>
        林滋，字后象，闽人。会昌三年进士第，与同年詹雄、郑諴齐名，时称雄诗、諴文、滋赋为闽中三绝。官终金部郎中。诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    人日
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 林滋</p>
                <pre>春辉新入碧烟开， 
芳院初将穆景来。 
共向花前图瑞胜， 
试看池上动轻苔。 
林香半落沾罗幌。 
蕙色微含近酒杯。 
闻道宸游方命赏， 
应随思赉喜昭回。
                        </pre>
            </li>
            
            <li>
                <h3>
                    和主司王起
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 林滋</p>
                <pre>龙门一变荷生成， 
况是三传不朽名。 
美誉早闻喧北阙， 
颓波今见走东瀛。 
鸳行既接参差影， 
鸡树仍同次第荣。 
从此青衿与朱紫， 
升堂侍宴更何营。
                        </pre>
            </li>
            
            <li>
                <h3>
                    宴韦侍御新亭
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 林滋</p>
                <pre>烟磴披青霭， 
风筵藉紫苔。 
花香凌桂醑， 
竹影落藤杯。 
鸣籁将歌远， 
飞枝拂舞开。 
未愁留兴晚， 
明月度云来。
                        </pre>
            </li>
            
            <li>
                <h3>
                    春望
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 林滋</p>
                <pre>春海镜长天， 
青郊丽上年。 
林光虚霁晓， 
山翠薄晴烟。 
气暖禽声变， 
风恬草色鲜。 
散襟披石磴， 
韶景自深怜。
                        </pre>
            </li>
            
            <li>
                <h3>
                    望九华山
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 林滋</p>
                <pre>兹山突出何怪奇， 
上有万状无凡姿。 
大者嶙峋若奔兕， 
小者□嵬如婴儿。 
玉柱金茎相拄枝， 
干空逾碧势参差。 
虚中始讶巨灵擘， 
陡处乍惊愚叟移。 
萝烟石月相蔽亏， 
天风袅袅猿咿咿。 
龙潭万古喷飞溜， 
虎穴几人能得窥？ 
吁予比年爱灵境， 
到此始觉魂神驰。 
如何独得百丈索， 
直上高峰抛俗羁。
                        </pre>
            </li>
            
            <li>
                <h3>
                    蠡泽旅怀
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 林滋</p>
                <pre>谁言行旅日， 
况复桃花时。 
水即沧溟远， 
星从天汉垂。 
川光独鸟暮， 
林色落英迟。 
岂是王程急， 
偏多游子悲。
                        </pre>
            </li>
            
    </ul>
</body>

</html>