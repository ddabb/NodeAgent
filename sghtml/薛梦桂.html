<!DOCTYPE html>
<html lang="zh-CN">

<head>
    <meta charset="UTF-8">
    <title>
        薛梦桂
    </title>
</head>

<body>
    <h1>
        薛梦桂
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    三姝媚
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 薛梦桂</p>
                <pre>蔷薇花谢去。 
更无情、连夜送春风雨。 
燕子呢喃， 
似念人憔悴， 
往来朱户。 
涨绿烟深， 
早零落、点池萍絮。 
暗忆年华， 
罗帐分钗， 
又惊春暮。 
芳草凄迷征路。 
待去也， 
还将画轮留住。 
纵使重来， 
怕粉容销腻， 
却羞郎觑。 
细数盟言犹在， 
怅青楼何处。 
绾尽垂杨， 
争似相思寸缕。
                        </pre>
            </li>
            
            <li>
                <h3>
                    浣溪纱·浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 薛梦桂</p>
                <pre>柳映疏帘花映林。 
春光一半几销魂。 
新诗未了枕先温。 
燕子说将千万恨， 
海棠开到二三分。 
小窗银烛又黄昏。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 薛梦桂</p>
                <pre>碧筒新展绿蕉芽。 
黄露洒榴花。 
蘸烟染就， 
和云卷起， 
秋水人家。 
只因一朵芙蓉月， 
生怕黛帘遮。 
燕衔不去， 
雁飞不到， 
愁满天涯。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 薛梦桂</p>
                <pre>单衣乍著。 
滞寒更傍东风作。 
珠帘压定银钩索。 
雨弄新晴， 
轻旋玉尘落。 
花唇巧借妆红约。 
娇羞才放三分萼。 
樽前不用多评泊。 
春浅春深， 
都向杏梢觉。
                        </pre>
            </li>
            
    </ul>
</body>

</html>