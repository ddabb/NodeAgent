<!DOCTYPE html>
<html lang="zh-CN">

<head>
    <meta charset="UTF-8">
    <title>
        金车美人
    </title>
</head>

<body>
    <h1>
        金车美人
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    与谢翱赠答诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 金车美人</p>
                <pre>阳台后会杳无期， 
碧树烟深玉漏迟。 
半夜香风满庭月， 
花前空赋别离诗。 
相思无路莫相思， 
风里花开只片时。 
惆怅金闺却归去， 
晓莺啼断绿杨枝。 
一纸华笺洒碧云， 
余香犹在墨犹新。 
空添满目凄凉事， 
不见三山缥缈人。 
斜月照衣今夜梦， 
落花啼鸟去年春。 
红闺更有堪愁处， 
窗上虫丝几上尘。 
惆怅佳期一梦中， 
武陵春色尽成空。 
欲知离别偏堪恨， 
只为音尘两不通。 
愁态上眉凝浅绿， 
泪痕侵脸落轻红。 
双轮暂与王孙驻， 
明日西驰又向东。
                        </pre>
            </li>
            
    </ul>
</body>

</html>