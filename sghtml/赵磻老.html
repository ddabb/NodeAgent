<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵磻老
    </title>
</head>

<body>
    <h1>
        赵磻老
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南柯子·南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵磻老</p>
                <pre>世上渊明酒， 
人间陆羽茶。 
东山无妓有莲花。 
隐隐仙家鸡犬、路非赊。 
积霭犹张幕， 
轻雷似卷车。 
要令长袖舞胡靴。 
须是檐头新霁、鹊查查。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵磻老</p>
                <pre>冰蟾驾月， 
荡寒光、不见层波层碧。 
几岁中秋争得似， 
云卷秋声寂寂。 
多谢星郎， 
来陪贤令， 
快赏鳌峰极。 
广寒宫近， 
素娥不靳馀力。 
夜久露落琼浆， 
神京归路， 
有云翘前迹。 
当日仙人曾驭气， 
只学神交龟息。 
今夜清尊， 
一齐分付， 
稳是乘槎客。 
天津重到， 
霓裳何似闻笛。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵磻老</p>
                <pre>梅仙了无讼， 
拄笏看西山。 
山涵秋晓， 
水光磨荡有无间。 
自是灵襟空洞， 
更望风云吞吐， 
浩渺白鸥闲。 
高诵远游赋， 
独立桂香阑。 
谩常谈， 
如观水， 
要观澜。 
物情长在， 
人生何用苦求难。 
随我一觞一咏， 
任彼非元彼非白， 
唯放酒杯宽。 
富贵偿来事， 
天道管知还。
                        </pre>
            </li>
            
            <li>
                <h3>
                    永遇乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵磻老</p>
                <pre>香雪堆梅， 
绣丝蹙柳， 
仙馆春到。 
午夜华灯， 
烘春艳粉， 
月借今宵好。 
衮衣摇曳， 
簪缨闲绕， 
共祝大椿难老。 
望台躔、明星一点， 
冰壶表里相照。 
诞弥令节， 
欣欣物态， 
共喜重生周召。 
八鼎勋庸， 
九夷姓字， 
策杖孤鸿杳。 
鸦啼鹊噪， 
兰馨松茂， 
把酒共春一笑。 
管如今、盐梅再梦， 
夜铃命诏。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 赵磻老</p>
                <pre>刘氏风流设此冠。 
今谁将去伴珠鬟。 
君家兄弟二俱难。 
驰去请观流汗马， 
钓时休等烂银盘。 
明朝吟咏有方干。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵磻老</p>
                <pre>见说春时， 
新波涨、二川溶溢。 
今底事、沙痕犹褪， 
石渠悭碧。 
人意不须长作解， 
兴来便向杯中觅。 
纵茂林修竹记山阴， 
千年一。 
薰吹动， 
春工毕。 
桥上景， 
壶中日。 
况梅肥笋嫩， 
雨微鱼出。 
只恐延英催入觐， 
不教绿野长均逸。 
任多情、胡蝶满园飞， 
狂踪迹。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 赵磻老</p>
                <pre>金门一免时， 
离绪纷如缕。 
想像切云高， 
晓日罗昏雾。 
峨冠补衮人， 
不是无心处。 
欲效贡公弹， 
衣钵知谁付。
                        </pre>
            </li>
            
            <li>
                <h3>
                    醉蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵磻老</p>
                <pre>记青蛇感异， 
後日扶颠， 
太平人瑞。 
壮岁弹冠， 
有经邦高志。 
晚上文墀， 
载严霜简， 
便云龙交际。 
紫极旋枢， 
金蝉映衮， 
乾坤开霁。 
底事当时， 
饮江胡马， 
一望云旗， 
倒戈投贽。 
此片丹心， 
几风声鹤唳。 
烟息尘收， 
水明山丽， 
只五湖相记。 
今夜华灯， 
火城信息， 
千年荣贵。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 赵磻老</p>
                <pre>白日青天一旦明。 
旧时勋业此时情。 
延英再许裴公对， 
商鼎须调传说羹。 
千万载， 
辅宗祊。 
挚天八柱愈峥嵘。 
将军犁却龙庭後， 
岁傍鳌山奏太平。
                        </pre>
            </li>
            
    </ul>
</body>

</html>