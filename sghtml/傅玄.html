<!DOCTYPE html>
<html lang="zh-CN">

<head>
    <meta charset="UTF-8">
    <title>
        傅玄
    </title>
</head>

<body>
    <h1>
        傅玄
    </h1>
    <p><strong>朝代:</strong>
        三国两晋
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    吴楚歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    三国两晋, 傅玄</p>
                <pre>燕人美兮赵女佳， 
其室则迩兮限层崖。 
云为车兮风为马， 
玉在山兮兰在野。 
云无期兮风有止， 
思多端兮谁能理？
                        </pre>
            </li>
            
            <li>
                <h3>
                    西长安行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    三国两晋, 傅玄</p>
                <pre>所思兮何在？ 
乃在西长安。 
何用存问妾？ 
香□双珠环。 
何用重存问？ 
羽爵翠琅玕。 
今我兮闻君， 
更有兮异心。 
香亦不可烧， 
环亦不可沉。 
香烧日有歇， 
环沉日自深。
                        </pre>
            </li>
            
            <li>
                <h3>
                    豫章行苦相篇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    三国两晋, 傅玄</p>
                <pre>苦相身为女， 
卑陋难再陈。 
男儿当门户， 
堕地自生神。 
雄心志四海， 
万里望风尘。 
女育无欣爱， 
不为家所珍。 
长大逃深室， 
藏头羞见人。 
垂泪适他乡， 
忽如雨绝云。 
低头和颜色， 
素齿结朱唇。 
跪拜无复数， 
婢妾如严宾。 
情合同云汉， 
葵藿仰阳春。 
心乖甚水火， 
百恶集其身。 
玉颜随年变， 
丈夫多好新。 
昔为形与影， 
今为胡与秦。 
胡秦时相见， 
一绝逾参辰。
                        </pre>
            </li>
            
            <li>
                <h3>
                    车遥遥篇
                </h3>
                <p><strong>形式:</strong>
                    五律
                </p>
                <p><strong>标签:</strong>
                    三国两晋, 傅玄</p>
                <pre>车遥遥兮马洋洋， 
追思君兮不可忘。 
君安游兮西入秦， 
愿为影兮随君身。 
君在阴兮影不见， 
君依光兮妾所愿。
                        </pre>
            </li>
            
    </ul>
</body>

</html>