<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵希蓬
    </title>
</head>

<body>
    <h1>
        赵希蓬
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵希蓬</p>
                <pre>玉立亭亭树， 
水澌小小池。 
园林遍地幻珍奇。 
战罢奇鳞无数、满天飞。 
云冻风威惨， 
天低月色微。 
红绡暖帐浅斟时。 
那更樽前清韵、听歌儿。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵希蓬</p>
                <pre>熟见蟠桃几， 
岁阅大椿千。 
鞭鸾间出簇拥， 
仙仗蔼丝弦。 
落尽纨罗习气， 
都把诗书酝籍， 
忧念到闾阎。 
人物降崧岳， 
文采焕奎躔。 
抟扶摇， 
游汗漫， 
气飘然。 
珠曹莲区区， 
州县步难淹。 
鹗荐交腾当路， 
凤诏飞来伊夕， 
称寿萃群仙。 
事业登黄阁， 
图绘上凌烟。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵希蓬</p>
                <pre>怪见台星离紫极。 
果然揆左还虚席。 
明日人间逢七夕。 
真难得。 
生贤特也涓良日。 
飣坐侯鲭人罕识。 
流璃都把宾筵秩。 
寿祝乔松谁与敌。 
珠落绎。 
樽前一列金钗十。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵希蓬</p>
                <pre>干结青铜， 
根走石、参天古柏。 
最好是、苍阴不怕， 
火云如血。 
雪里直疑神物护， 
雨馀任待霜皮湿。 
但只愁、涧底老风烟， 
无人识。 
栋梁用， 
知难缺。 
轮囷辈， 
俱非匹。 
望长松万丈， 
徂徕山北， 
一种刚姿雕样劲， 
共扶大厦翬斯翼。 
便作舟、归去也何愁， 
蓬莱隔。
                        </pre>
            </li>
            
            <li>
                <h3>
                    瑞鹧鸪
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 赵希蓬</p>
                <pre>长亭无路对孤斟。 
自古离家三日情。 
慷慨要酬平昔志， 
猖狂休起少年心。 
兰闺寂寂空回首， 
松盖亭亭认去程。 
展转清宵成不寐， 
巫山有梦几时成。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵希蓬</p>
                <pre>慧刀挥处人头落。 
虹霓万道冲云脚。 
灭尽我人心， 
何劳向外寻。 
白莲生火里， 
法忍无生死。 
忍辱两皆空， 
龟毛兔角同。
                        </pre>
            </li>
            
            <li>
                <h3>
                    霜天晓角
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵希蓬</p>
                <pre>枕痕如斫。 
一线红生肉。 
睡起娇羞无语， 
远山坐对横轴。 
烧香频祷祝。 
偷把简儿读。 
字在那人何在， 
泪珠飞下蔌蔌。
                        </pre>
            </li>
            
    </ul>
</body>

</html>