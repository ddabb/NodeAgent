<!DOCTYPE html>
<html lang="zh-CN">

<head>
    <meta charset="UTF-8">
    <title>
        郑锡
    </title>
</head>

<body>
    <h1>
        郑锡
    </h1>
    <p><strong>朝代:</strong>
        唐代
    </p>
    <p><strong>生平:</strong>
        登宝应进士第，宝历间，为礼部员外。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    出塞
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑锡</p>
                <pre>关山落叶秋， 
掩泪望营州。 
辽海云沙暮， 
幽燕旌旆愁。 
战馀能送阵， 
身老未封侯。 
去国三千里， 
归心红粉楼。
                        </pre>
            </li>
            
            <li>
                <h3>
                    出塞曲
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑锡</p>
                <pre>校尉征兵出塞西， 
别营分骑过龙溪。 
沙平虏迹风吹尽， 
雾失烽烟道易迷。 
玉靶半开鸿已落， 
金河欲渡马连嘶。 
会当系取天骄入， 
不使军书夜刺闺。
                        </pre>
            </li>
            
            <li>
                <h3>
                    千里思
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑锡</p>
                <pre>渭水通胡苑， 
轮台望汉关。 
帛书秋海断， 
锦字夜机闲。 
旅梦虫催晓， 
边心雁带还。 
惟馀两乡思， 
一夕度关山。
                        </pre>
            </li>
            
            <li>
                <h3>
                    度关山
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑锡</p>
                <pre>象弭插文犀， 
鱼肠莹鸊鹈。 
水声分陇咽， 
马色度关迷。 
晓幕胡沙惨， 
危烽汉月低。 
仍闻数骑将， 
更欲出辽西。
                        </pre>
            </li>
            
            <li>
                <h3>
                    望月
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑锡</p>
                <pre>高堂新月明， 
虚殿夕风清。 
素影纱窗霁， 
浮凉羽扇轻。 
稍随微露滴， 
渐逐晓参横。 
遥忆云中咏， 
萧条空复情。
                        </pre>
            </li>
            
            <li>
                <h3>
                    杂曲歌辞·邯郸少年行
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑锡</p>
                <pre>霞鞍金口骝， 
豹袖紫貂裘。 
家住丛台近， 
门前漳水流。 
唤人呈楚舞， 
借客试吴钩。 
见说秦兵至， 
甘心赴国仇。
                        </pre>
            </li>
            
            <li>
                <h3>
                    玉阶怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑锡</p>
                <pre>长门寒水流， 
高殿晓风秋。 
昨夜鸳鸯梦， 
还陪豹尾游。 
前鱼不解泣， 
共辇岂关羞。 
那及轻身燕， 
双飞上玉楼。
                        </pre>
            </li>
            
            <li>
                <h3>
                    襄阳乐
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑锡</p>
                <pre>春生岘首东， 
先暖习池风。 
拂水初含绿， 
惊林未吐红。 
渚边游汉女， 
桑下问庞公。 
磨灭怀中刺， 
曾将示孔融。
                        </pre>
            </li>
            
            <li>
                <h3>
                    送客之江西
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑锡</p>
                <pre>乘轺奉紫泥， 
泽国渺天涯。 
九派春潮满， 
孤帆暮雨低。 
草深莺断续， 
花落水东西。 
更有高唐处， 
知君路不迷。
                        </pre>
            </li>
            
            <li>
                <h3>
                    陇头别
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑锡</p>
                <pre>秋尽初移幕， 
沾裳一送君。 
据鞍窥古堠， 
开灶爇寒云。 
登陇人回首， 
临关马顾群。 
从来断肠处， 
皆向此中分。
                        </pre>
            </li>
            
    </ul>
</body>

</html>