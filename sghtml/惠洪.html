<!DOCTYPE html>
<html lang="zh-CN">

<head>
    <meta charset="UTF-8">
    <title>
        惠洪
    </title>
</head>

<body>
    <h1>
        惠洪
    </h1>
    <p><strong>朝代:</strong>
        宋代
    </p>
    <p><strong>生平:</strong>
        惠洪（1071-1128） 僧人。字觉范，后易名德洪，俗姓彭，筠州高安（今属江西）人，以医识张商英。大观中，入京，乞得祠部牒为僧。又往来郭天信之门。年青时曾为县小吏，黄庭坚喜其聪慧，教之读书，后为海内名僧。其诗词多艳语，虽出家却未能忘情绝爱。著有《石门文学录》、《筠溪集》、《天厨禁脔》、《冷斋夜话》等。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    凤栖梧·蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 惠洪</p>
                <pre>碧瓦笼晴烟雾绕。 
水殿西偏， 
小立闻啼鸟。 
风度女墙吹语笑。 
南枝破腊应开了。 
道骨不凡江瘴晓。 
春色通灵， 
医得花重少。 
爆暖酿寒空杳杳。 
江城画角催残照。
                        </pre>
            </li>
            
            <li>
                <h3>
                    千秋岁
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 惠洪</p>
                <pre>半身屏外。 
睡觉唇红退。 
春思乱， 
芳心碎。 
空馀簪髻玉， 
不见流苏带。 
试与问， 
今人秀整谁宜对。 
湘浦曾同会。 
手搴轻罗盖。 
疑是梦， 
今犹在。 
十分春易尽， 
一点情难改。 
多少事， 
却随恨远连云海。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 惠洪</p>
                <pre>日暮江空船自流。 
谁家院落近沧洲。 
一枝闲暇出墙头。 
数朵幽香和月暗， 
十分归意为春留。 
风撩片片是闲愁。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 惠洪</p>
                <pre>山径晚樵远。 
深壑孱颜。 
孙山背後泊船看。 
手把遗编披白帔， 
剩却清闲。 
篱落竹丛寒。 
渔业凋残。 
水痕无底照秋宽。 
好在夕阳凝睇处， 
数笔秋山。
                        </pre>
            </li>
            
            <li>
                <h3>
                    清商怨
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 惠洪</p>
                <pre>一段文章种性。 
更谪仙风韵。 
画戟丛中， 
清香凝宴寝。 
落日清寒勒花信。 
愁似海、洗光词锦。 
後夜归舟， 
云涛喧醉枕。
                        </pre>
            </li>
            
            <li>
                <h3>
                    渔父词·渔父
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 惠洪</p>
                <pre>急雨颠风花信早。 
枝枝叶叶春俱到。 
何待小桃方悟道。 
休迷倒。 
出门无限青青草。 
根不覆藏尘亦扫。 
见精明树唯心造。 
试借疑情看白皂。 
回头讨。 
灵云笑杀玄沙老。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 惠洪</p>
                <pre>大厦吞风吐月， 
小舟坐水眠空。 
雾窗春晓翠如葱。 
睡起云涛正涌。 
往事回头笑处， 
此生弹指声中。 
玉笺佳句敏惊鸿。 
闻道衡阳价重。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 惠洪</p>
                <pre>凝祥宴罢闻歌吹。 
画毂走， 
香尘起。 
冠压花枝驰万骑。 
马行灯闹， 
凤楼帘卷， 
陆海龙鳌山对。 
当年曾看天颜醉。 
御杯举， 
欢声沸。 
时节虽同悲乐异。 
海风吹梦， 
岭猿啼月， 
一枕思归泪。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 惠洪</p>
                <pre>蜜烛花光清夜阑。 
粉衣香翅绕团团。 
人犹认假为真实， 
蛾岂将灯作火看。 
方叹息， 
为遮拦。 
也知爱处实难拚。 
忽然性命随烟焰， 
始觉从前被眼瞒。
                        </pre>
            </li>
            
    </ul>
</body>

</html>