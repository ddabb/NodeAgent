<!DOCTYPE html>
<html lang="zh-CN">

<head>
    <meta charset="UTF-8">
    <title>
        唐艺孙
    </title>
</head>

<body>
    <h1>
        唐艺孙
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    天香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 唐艺孙</p>
                <pre>螺甲磨星， 
犀株杵月， 
蕤英嫩压拖水。 
海蜃楼高， 
仙蛾钿小， 
缥缈结成心字。 
麝煤候暖， 
载一朵、轻云不起。 
银叶初生薄晕， 
金猊旋翻纤指。 
芳杯恼人渐醉。 
碾微馨、凤团闲试。 
满架舞红都换， 
懒收珠佩。 
几片菱花镜里， 
更摘索双鬟伴秋睡。 
早是新凉， 
重薰翠被。
                        </pre>
            </li>
            
            <li>
                <h3>
                    桂枝香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 唐艺孙</p>
                <pre>收帆渡口。 
认远岸夜篝， 
松炬如昼。 
还见沙痕雪涨， 
水纹霜後。 
秦宫梦到无肠断， 
望明河、月斜疏柳。 
琐窗相对， 
茶边犹记， 
眼波频溜。 
渐嫩菊、初篘绿酒。 
叹风味尊前， 
潇洒如旧。 
几度金橙香雾， 
玉盘纤手。 
清愁小醉凄凉里， 
拼今生、容易消瘦。 
草心春浅， 
年年相忆， 
看灯时候。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 唐艺孙</p>
                <pre>柳风微扇闲池阁， 
深林翠阴人静。 
渐理琴丝， 
谁调金奏， 
凄咽流空清韵。 
虹明雨润。 
正乍集庭柯， 
凭阑新听。 
午梦惊回， 
有人娇困酒初醒。 
西轩晚凉又嫩。 
向枝头占得， 
银露千顷。 
蜕翦花轻， 
羽翻纸薄， 
老去易惊秋信。 
残声送暝。 
恨秦树斜阳， 
暗催光景。 
淡月疏桐， 
半窗留鬓影。
                        </pre>
            </li>
            
    </ul>
</body>

</html>