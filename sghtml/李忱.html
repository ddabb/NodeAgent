<!DOCTYPE html>
<html lang="zh-CN">

<head>
    <meta charset="UTF-8">
    <title>
        李忱
    </title>
</head>

<body>
    <h1>
        李忱
    </h1>
    <p><strong>朝代:</strong>
        唐代
    </p>
    <p><strong>生平:</strong>
        宣宗皇帝 
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    吊白居易
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李忱</p>
                <pre>缀玉联珠六十年， 
谁教冥路作诗仙。 
浮云不系名居易， 
造化无为字乐天。 
童子解吟长恨曲， 
胡儿能唱琵琶篇。 
文章已满行人耳， 
一度思卿一怆然。
                        </pre>
            </li>
            
            <li>
                <h3>
                    幸华严寺
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李忱</p>
                <pre>云散晴山几万重， 
烟收春色更冲融。 
帐殿出空登碧汉， 
遐川俯望色蓝笼。 
林光入户低韶景， 
岭气通宵展霁风。 
今日追游何所似， 
莫惭汉武赏汾中。
                        </pre>
            </li>
            
            <li>
                <h3>
                    瀑布联句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李忱</p>
                <pre>千岩万壑不辞劳， 
远看方知出处高。 
--黄檗溪涧岂能留得住， 
终归大海作波涛。 
--李忱
                        </pre>
            </li>
            
            <li>
                <h3>
                    百丈山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李忱</p>
                <pre>大雄真迹枕危峦， 
梵宇层楼耸万般。 
日月每从肩上过， 
山河长在掌中看。 
仙峰不间三春秀， 
灵境何时六月寒。 
更有上方人罕到， 
暮钟朝磬碧云端。
                        </pre>
            </li>
            
            <li>
                <h3>
                    重阳锡宴群臣
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 李忱</p>
                <pre>款塞旋征骑， 
和戎委庙贤。 
倾心方倚注， 
叶力共安边。
                        </pre>
            </li>
            
            <li>
                <h3>
                    题泾县水西寺
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李忱</p>
                <pre>大殿连云接爽溪， 
钟声还与鼓声齐。 
长安若问江南事， 
说道风光在水西。
                        </pre>
            </li>
            
    </ul>
</body>

</html>