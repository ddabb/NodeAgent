<!DOCTYPE html>
<html lang="zh-CN">

<head>
    <meta charset="UTF-8">
    <title>
        王琚
    </title>
</head>

<body>
    <h1>
        王琚
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王琚，怀州河内人。神龙初，为驸马王同皎所器，预谋刺武三思。后太平公主谋逆，琚劝明皇先事诛之，荐张说、刘幽求、郭元振等与决议。事平，进户部尚书。眷委特异，参豫大政，时号内宰相。后以谗见疏，历典外郡，卒为李林甫所构，贬死。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉答燕公
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王琚</p>
                <pre>郡远途且艰， 
宜悲良自得。 
胡为心独尔， 
惠好在南国。 
亦既清颜披， 
冏然良愿克。 
与君兰时会， 
群物如藻饰。 
烟景惜欢赏， 
云山起翰墨。 
接艺奇思微， 
偶谈玄言直。 
永日不知倦， 
逾旬犹谓亟。 
如何酌离尊， 
移棹巴城侧。 
浦口劳长望， 
舟中独太息。 
疾风吹飞帆， 
倏忽南与北。 
目尽不复见， 
怀哉无终极。 
唯当衡峰上， 
遥辨湖水色。
                        </pre>
            </li>
            
            <li>
                <h3>
                    游灉湖上寺
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王琚</p>
                <pre>春山临远壑， 
水木自幽清。 
夙昔怀微尚， 
兹焉一放情。 
云间听弄鸟， 
烟上摘初英。 
地僻方无闷， 
逾知道思精。
                        </pre>
            </li>
            
            <li>
                <h3>
                    美女篇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王琚</p>
                <pre>东邻美女实名倡， 
绝代容华无比方。 
浓纤得中非短长， 
红素天生谁饰妆。 
桂楼椒阁木兰堂， 
绣户雕轩文杏梁。 
屈曲屏风绕象床， 
萎蕤翠帐缀香囊。 
玉台龙镜洞彻光， 
金炉沉烟酷烈芳。 
遥闻行佩音锵锵， 
含娇欲笑出洞房。 
二八三五闺心切， 
褰帘卷幔迎春节。 
清歌始发词怨咽， 
鸣琴一弄心断绝。 
借问哀怨何所为， 
盛年情多心自悲。 
须臾破颜倏敛态， 
一悲一喜并相宜。 
何能见此不注心， 
惜无媒氏为传音。 
可怜盈盈直千金， 
谁家君子为藁砧。
                        </pre>
            </li>
            
            <li>
                <h3>
                    自荆湖入朝至岳阳奉别张燕公
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王琚</p>
                <pre>五载朝天子， 
三湘逢旧僚。 
扁舟方辍棹， 
清论遂终朝。 
远树烟间没， 
长江地际摇。 
帝城驰梦想， 
归帆满风飙。
                        </pre>
            </li>
            
    </ul>
</body>

</html>