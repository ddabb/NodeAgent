<!DOCTYPE html>
<html lang="zh-CN">

<head>
    <meta charset="UTF-8">
    <title>
        蒋涣
    </title>
</head>

<body>
    <h1>
        蒋涣
    </h1>
    <p><strong>朝代:</strong>
        唐代
    </p>
    <p><strong>生平:</strong>
        蒋涣，冽之弟，擢进士。天宝末，为给事中。永泰初，历鸿胪卿。日本使尝遗金帛，不受，惟取笺一番，为书以贻其副。终礼部尚书。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和徐侍郎书丛筱韵
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 蒋涣</p>
                <pre>中禁夕沈沈， 
幽篁别作林。 
色连鸡树近， 
影落凤池深。 
为重凌霜节， 
能虚应物心。 
年年承雨露， 
长对紫庭阴。
                        </pre>
            </li>
            
            <li>
                <h3>
                    故太常卿赠礼部尚书李公及夫人挽歌二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 蒋涣</p>
                <pre>白简尝持宪， 
黄图复尹京。 
能标百郡则， 
威肃一朝清。 
典秩崇三礼， 
临戎振五兵。 
更闻传世业， 
才子有高名。 
封树遵同穴， 
生平此共归。 
镜埋鸾已去， 
泉掩凤何飞。 
薤挽疑笳曲， 
松风思翟衣。 
扬名将宠赠， 
泉路满光辉。
                        </pre>
            </li>
            
            <li>
                <h3>
                    登栖霞寺塔
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 蒋涣</p>
                <pre>三休寻磴道， 
九折步云霓。 
瀍涧临江北， 
郊原极海西。 
沙平瓜步出， 
树远绿杨低。 
南指晴天外， 
青峰是会稽。
                        </pre>
            </li>
            
            <li>
                <h3>
                    途次维扬望京口寄白下诸公
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 蒋涣</p>
                <pre>北望情何限， 
南行路转深。 
晚帆低荻叶， 
寒日下枫林。 
云白兰陵渚， 
烟青建业岑。 
江天秋向尽， 
无处不伤心。
                        </pre>
            </li>
            
    </ul>
</body>

</html>