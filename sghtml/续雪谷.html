<!DOCTYPE html>
<html lang="zh-CN">

<head>
    <meta charset="UTF-8">
    <title>
        续雪谷
    </title>
</head>

<body>
    <h1>
        续雪谷
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 续雪谷</p>
                <pre>眼媚双波溜， 
腰柔一搦纤。 
问伊何事放珠帘。 
笑道篆香销尽、要重添。 
数日宽金钏， 
梳云拂翠奁。 
梅妆依旧落虚檐。 
题起一春心事、两眉尖。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 续雪谷</p>
                <pre>砌红慵扫， 
问东风、应念西园廖落。 
帘卷垂阳莺啭巧， 
才见还因飞却。 
拈指光阴， 
关心节序， 
总在秋千索。 
翻翻双蝶， 
傍人争趁行乐。 
曾记步月归来， 
秦筝弹遍， 
共倚阑干角。 
别後池亭谁斗草， 
多少芳游担阁。 
世事升沈， 
人生聚散， 
俯仰空如昨。 
馀香犹在， 
绣帏清晓寒薄。
                        </pre>
            </li>
            
            <li>
                <h3>
                    长相思
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 续雪谷</p>
                <pre>心悠悠。 
恨悠悠。 
谁剪青山两点愁。 
笙寒燕子楼。 
晓星稀。 
暮云飞。 
织就回文不下楼。 
花飞人未归。
                        </pre>
            </li>
            
    </ul>
</body>

</html>