<!DOCTYPE html>
<html lang="zh-CN">

<head>
    <meta charset="UTF-8">
    <title>
        施翠岩
    </title>
</head>

<body>
    <h1>
        施翠岩
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    桂枝香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 施翠岩</p>
                <pre>西风满目。 
渐院落悄清， 
愁近银烛。 
多少虫书堕翠， 
又随波縠。 
姮娥半露扶疏影， 
向虚檐、似知幽独。 
浦鸿声断， 
枝乌漏永， 
芳梦难续。 
记旧日、离亭细嘱。 
早归趁香边， 
频泛醽醁。 
谁遣而今， 
对景黛娥双蹙。 
玉鞭但共秋光远， 
漫空怜、如许金粟。 
露零襟冷， 
萧萧更兼， 
数竿修竹。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 施翠岩</p>
                <pre>披紫菟裘， 
上白鹭亭， 
看吹洞箫。 
望长江庚鲸过， 
江横素练， 
回仙鹤度， 
月在青霄。 
依约淮山， 
清冷风露， 
如到瀛洲听海涛。 
浮图近， 
更玉铃金铎， 
初奏琅玕。 
人间梦境廖廖。 
问故国繁华能几朝。 
有千年枯井， 
龙沉凤怨， 
数邱黄壤， 
兔走猿嗥。 
莫问荣华， 
不如归去。 
短棹孤篷乘夜潮。 
翠岩下， 
耕白云二顷， 
胜种仙苗。
                        </pre>
            </li>
            
    </ul>
</body>

</html>