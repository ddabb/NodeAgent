<!DOCTYPE html>
<html lang="zh-CN">

<head>
    <meta charset="UTF-8">
    <title>
        薛莹
    </title>
</head>

<body>
    <h1>
        薛莹
    </h1>
    <p><strong>朝代:</strong>
        唐代
    </p>
    <p><strong>生平:</strong>
        薛莹，文宗时人，《洞庭诗集》一卷。今存十首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    中秋月
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 薛莹</p>
                <pre>三十六旬盈复缺， 
百年堪喜又堪伤。 
劝君莫惜登楼望， 
云放婵娟不久长。
                        </pre>
            </li>
            
            <li>
                <h3>
                    十日菊
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 薛莹</p>
                <pre>昨日尊前折， 
万人酣晓香。 
今朝篱下见， 
满地委残阳。 
得失片时痛， 
荣枯一岁伤。 
未将同腐草， 
犹更有重霜。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 薛莹</p>
                <pre>单棹横疏雨， 
江滩秋泊时。 
花留身住越， 
月递梦还秦。
                        </pre>
            </li>
            
            <li>
                <h3>
                    宿东岩寺晓起
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 薛莹</p>
                <pre>野寺寒塘晓， 
游人一梦分。 
钟残数树月， 
僧起半岩云。 
宿鸟惊初见， 
幽泉落不闻。 
吟余凭前槛， 
红叶下纷纷。
                        </pre>
            </li>
            
            <li>
                <h3>
                    宿仙都观阴王二君修道处
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 薛莹</p>
                <pre>十载别仙峰， 
峰前千古踪。 
阴王修道处， 
云雪满高松。 
洞口风雷异， 
池心星汉重。 
明朝下山去， 
片月落残钟。
                        </pre>
            </li>
            
            <li>
                <h3>
                    寄旧山隐侣
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 薛莹</p>
                <pre>旧山诸隐沦， 
身在苦无身。 
莫锁白云路， 
白云多误人。
                        </pre>
            </li>
            
            <li>
                <h3>
                    江山闲望
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 薛莹</p>
                <pre>渺渺无穷尽， 
风涛几日平。 
年光与人事， 
东去一声声。
                        </pre>
            </li>
            
            <li>
                <h3>
                    秋日湖上
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 薛莹</p>
                <pre>落日五湖游， 
烟波处处愁。 
浮沈千古事， 
谁与问东流?
                        </pre>
            </li>
            
            <li>
                <h3>
                    秋晚同友人闲步
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 薛莹</p>
                <pre>藉草与行莎， 
相看日未斜。 
断崖分鸟道， 
疏树见人家。 
望远临孤石， 
吟余落片霞。 
野情看不足， 
归路思犹赊。
                        </pre>
            </li>
            
            <li>
                <h3>
                    羡僧
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 薛莹</p>
                <pre>处世曾无著， 
生前事尽非。 
一瓶兼一衲， 
南北去如归。
                        </pre>
            </li>
            
            <li>
                <h3>
                    访武陵道者不遇
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 薛莹</p>
                <pre>花发鸟仍啼， 
行行路欲迷。 
二真无问处， 
虚度武陵溪。
                        </pre>
            </li>
            
            <li>
                <h3>
                    锦
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 薛莹</p>
                <pre>轧轧弄寒机， 
功多力渐微。 
惟忧机上锦， 
不称舞人衣。
                        </pre>
            </li>
            
    </ul>
</body>

</html>