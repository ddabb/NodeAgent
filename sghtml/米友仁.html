<!DOCTYPE html>
<html lang="zh-CN">

<head>
    <meta charset="UTF-8">
    <title>
        米友仁
    </title>
</head>

<body>
    <h1>
        米友仁
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>野外不堪无胜侣， 
笑谈安得君同。 
四时景物一壶中。 
醉馀临望处， 
远岫数重重。 
溪上新荷初出水， 
花房半弄微红。 
晓风萧爽韵疏松。 
娟娟明月上， 
人在广寒宫。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>柳塘微雨。 
两两飞鸥来复去。 
倚遍重阑。 
人在碧云山外山。 
一春离怨。 
日照绮窗长几线。 
酒病情魔。 
两事春来无奈何。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>遇酒词先举， 
逢山眼暂明。 
一川风雨纵留人。 
不道此郎归兴、欲兼程。 
客久情深□， 
寻欢恨不能。 
绳床顿睡梦纵横。 
赖□□□□□、□□□。
                        </pre>
            </li>
            
            <li>
                <h3>
                    宴桃源·如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>蝶梦初回栩栩。 
柳岸几声莺语。 
苹末起微风， 
山外一川烟雨。 
凝顾。 
凝顾。 
人在玉壶深处。
                        </pre>
            </li>
            
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>醉倚朱阑一解衣。 
碧云迷望眼， 
断虹低。 
近来休说带宽围。 
人千里， 
还是燕双飞。 
深院日初迟。 
绮窗帘幕静， 
恨生眉。 
不堪虚度是花时。 
鸿来速， 
争解寄相思。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>阑干倚处。 
戏裁成、彭泽当年奇语。 
三径荒凉怀旧里， 
我欲扁舟归去。 
鸟倦知还， 
寓形宇内， 
今已年如许。 
小窗容膝， 
要寻情话亲侣。 
郭外粗有西畴， 
故园松菊， 
日涉方成趣。 
流水涓涓千涧上， 
云绕奇峰无数。 
窈窕经丘， 
风清月了， 
时看烟中雨。 
萧然巾岸， 
引觞寄傲衡宇。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>郊外春和宜散步。 
百花枝上初凝露。 
福地神仙多外府。 
藏奇趣。 
幽寻历遍溪边路。 
薄宦浮家无定处。 
萍飘梗泛前人语。 
与子未须乡国去。 
来同住。 
且看群岫烟中雨。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>浩渺湖天， 
酒浮黄菊携佳侣。 
澹烟疏雨。 
去鲁方怀土。 
倾盖相逢， 
引满哦奇语。 
山围处。 
兕觥频举。 
不醉君无去。
                        </pre>
            </li>
            
            <li>
                <h3>
                    白雪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>洞天昼永， 
正中和时候， 
凉飙初起。 
羽扇纶巾， 
云流处， 
水绕山重云委。 
好雨新晴， 
绮霞明丽， 
全是丹青戏。 
豪攘横卷， 
楚天应解深秘。 
留滞。 
字学书林， 
折腰缘为米， 
无机涉世。 
投组归来欣自肆， 
目仰云霄醒醉。 
论少卑之， 
家声接武， 
月旦评吾子。 
凭高临望， 
桂轮徒共千里。
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>结庐人境羡陶潜。 
车马不来喧。 
胜处自多真趣， 
飞鸟日相还。 
心既远， 
地仍偏。 
见南山。 
手持菊颖， 
山气常佳， 
欲辨忘言。
                        </pre>
            </li>
            
            <li>
                <h3>
                    醉春风
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>一阳来复群阴往。 
吾道从今长。 
万事莫关情， 
月夕风前， 
依旧须豪放。 
卿云舒卷浮青嶂。 
从古书珍赏。 
满引唱新词， 
春意看看， 
又到梅梢上。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 米友仁</p>
                <pre>碧溪风动满文漪。 
雨馀山更奇。 
淡烟横处柳行低。 
鸳鸯来去飞。 
人似玉， 
醉如泥。 
一枝随鬓猗。 
夷犹双桨月平西。 
幽寻归路迷。
                        </pre>
            </li>
            
    </ul>
</body>

</html>