<!DOCTYPE html>
<html lang="zh-CN">

<head>
    <meta charset="UTF-8">
    <title>
        可朋
    </title>
</head>

<body>
    <h1>
        可朋
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    中秋月
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 可朋</p>
                <pre>登楼仍喜此宵晴， 
圆魄才观思便清。 
海面乍浮犹隐映， 
天心高挂最分明。 
片云想有神仙出， 
回野应无鬼魅形。 
曾向洞庭湖上看， 
君山半雾水初平。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 可朋</p>
                <pre>来多不似客， 
坐久却垂帘。 
虹收千嶂雨， 
潮展半江天。 
诗因试客分题僻， 
棋为饶人下著低。 
伤心尽日有啼鸟， 
独步残春空落花。 
唯陪北楚三千客， 
多话东林十八贤。 
乍当暖景飞仍慢， 
欲就芳丛舞更高。
                        </pre>
            </li>
            
            <li>
                <h3>
                    桐花鸟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 可朋</p>
                <pre>五色毛衣比凤雏， 
深花丛里只如无。 
美人买得偏怜惜， 
移向金钗重几铢。
                        </pre>
            </li>
            
            <li>
                <h3>
                    耕田鼓诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 可朋</p>
                <pre>农舍田头鼓， 
王孙筵上鼓。 
击鼓兮皆为鼓， 
一何乐兮一何苦。 
上有烈日， 
下有焦土。 
愿我天翁， 
降之以雨。 
令桑麻熟， 
仓箱富。 
不饥不寒， 
上下一般。
                        </pre>
            </li>
            
            <li>
                <h3>
                    赋洞庭
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 可朋</p>
                <pre>周极八百里， 
凝眸望则劳。 
水涵天影阔， 
山拔地形高。 
贾客停非久， 
渔翁转几遭。 
飒然风起处， 
又是鼓波涛。
                        </pre>
            </li>
            
            <li>
                <h3>
                    赠方干
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 可朋</p>
                <pre>盛名传出自皇州， 
一举参差便缩头。 
月里岂无攀桂分， 
湖中刚爱钓鱼休。 
童偷诗藁呈邻叟， 
客乞书题谒郡侯。 
独泛短舟何限景， 
波涛西接洞庭秋。
                        </pre>
            </li>
            
    </ul>
</body>

</html>