<!DOCTYPE html>
<html lang="zh-CN">

<head>
    <meta charset="UTF-8">
    <title>
        李石
    </title>
</head>

<body>
    <h1>
        李石
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一翦梅
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>百濯香残恨未消。 
万绪千丝， 
莲藕芭蕉。 
临岐犹自说前时， 
轻翦乌云解翠翘。 
雨意重来风已飘。 
南陌行人折柳条。 
此间无计可留连， 
枕上今宵。 
马上明朝。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>有宅一区家四壁， 
年年花柳深村。 
父兄随处宴鸡豚。 
折腰归去， 
何苦傍侯门。 
拟射九乌留白日， 
假饶立到黄昏。 
卧龙老矣及三分。 
不如把手， 
堂上宴芳尊。
                        </pre>
            </li>
            
            <li>
                <h3>
                    乌夜啼
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>红软榴花脸晕， 
绿愁杨柳眉疏。 
日长院宇闲消遣， 
荔子赌樗蒲。 
莹雪凉衣乍浴， 
裁冰素扇新书。 
绣香熏被梅烟润， 
枕簟碧纱厨。
                        </pre>
            </li>
            
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>向吴天万里、一叶归舟。 
岁月尽悠悠。 
有清歌一曲， 
醉中自笑， 
酒醒还愁。 
几度春莺啭午， 
塞雁横秋。 
渔笛蓑衣底， 
依旧勾收。 
多谢飞来双鹤， 
□水边林下， 
伴我遨游。 
笑老莱晨昏， 
色笑为亲留。 
有向来、素琴三尺， 
枕一编、周易在床头。 
君知否， 
家山梦寐， 
浑胜瀛洲。
                        </pre>
            </li>
            
            <li>
                <h3>
                    出塞·谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>花树树。 
吹碎胭脂红雨。 
将谓郎来推绣户。 
暖风摇竹坞。 
睡起栏干凝伫。 
漠漠红楼飞絮。 
划踏袜儿垂手处。 
隔溪莺对语。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>十月小春天。 
红叶红花半雨烟。 
点滴红酥真耐冷， 
争先。 
夺取梅魂斗雪妍。 
坐待晓莺迁。 
织女机头蜀锦川。 
枝上绿毛幺凤子， 
飞仙。 
乞与双双作被眠。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>密叶蜡蜂房， 
花下频来往。 
不知辛苦为谁甜， 
山月梅花上。 
玉质紫金衣， 
香雪随风荡。 
人间唤作返魂梅， 
仍是蜂儿样。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>忆被金尊劝倒。 
灯下红香围绕。 
别後有谁怜， 
一任春残莺老。 
烦恼。 
烦恼。 
肠断绿杨芳草。
                        </pre>
            </li>
            
            <li>
                <h3>
                    捣练子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李石</p>
                <pre>腰束素， 
鬓垂鸦。 
无情笑面醉犹遮。 
扇儿扇， 
瞥见些。 
双凤小， 
玉钗斜。 
芙蓉衫子藕花纱。 
戴一枝， 
薝卜花。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>凌波庭院藕香残。 
银烛夜生寒。 
两点眉尖新恨， 
别来谁画遥山。 
南楼皓月， 
一般瘦影， 
两处凭阑。 
莫似桃花溪畔， 
乱随流水人间。
                        </pre>
            </li>
            
            <li>
                <h3>
                    木兰花·玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李石</p>
                <pre>一春闲却花时候。 
小阁幽窗长独守。 
晴云南浦梦还空， 
初月西楼眉也皱。 
马嘶何日门前柳。 
脉脉盈盈相见後。 
心头有事不难知， 
面上看谁真个瘦。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>西去征鸿东去水。 
几重别恨千山里。 
梦绕绿窗书半纸。 
何处是。 
桃花溪畔人千里。 
瘦玉倚香愁黛翠。 
劝人须要人先醉。 
问道明朝行也未。 
犹自记。 
灯前背立偷弹泪。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>江草抽心， 
江云弄碧， 
江波依旧东流。 
别筵初散， 
行客上兰舟。 
休唱阳关旧曲， 
青青柳、无限轻柔。 
应争记， 
三年乐事， 
珠翠拥鳌头。 
离愁。 
知几许， 
花梢著雨， 
红泪难收。 
看烟火吴天， 
万里悠悠。 
一望珠宫绛阙， 
蓬莱路、应在皇州。 
仍回首， 
蜀山万点， 
明月满南楼。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李石</p>
                <pre>小桃小杏红， 
和雨和烟瘦。 
不是点燕脂， 
素面偏宜酒。 
也是惯伤春， 
可惜闲时候。 
正要画眉人， 
与作双蛾斗。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>一脉分溪浅绿， 
数枝约岸猗红。 
小船横系碧芦丛。 
似我江湖春梦。 
晒网渔归别浦， 
举头雁度晴空。 
短蓑独宿月明中。 
醉笛一声风弄。
                        </pre>
            </li>
            
            <li>
                <h3>
                    谢池春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>烟雨池塘， 
绿野乍添春涨。 
凤楼高、珠帘卷上。 
金柔玉困， 
舞腰肢相向。 
似玉人、瘦时模样。 
离亭别後， 
试问阳关谁唱。 
对青春、翻成怅望。 
重门静院， 
度香风屏障。 
吐飞花、伴人来往。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>天低日暮。 
清商一曲行人住。 
著人意态如飞絮。 
才泊春衫， 
却被风吹去。 
朝期暮约浑无据。 
同心结尽千千缕。 
今宵魂梦知何处。 
翠竹芭蕉， 
又下黄昏雨。
                        </pre>
            </li>
            
            <li>
                <h3>
                    醉蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>望长江东去， 
逐客西来， 
几逢秋杪。 
江草江花， 
约鬓丝俱老。 
朝士红萸， 
佳人雪藕， 
别後忍孤欢笑。 
楚水楼台， 
巫山宫殿， 
五湖烟渺。 
又是征帆， 
万里行去， 
旧恨鲈鱼， 
昔日鸥鸟。 
九日江南， 
上蓬莱仙岛。 
三度刘郎， 
黄花醉里， 
问我几时来到。 
寄语西风， 
饶他老子， 
莫欺乌帽。
                        </pre>
            </li>
            
            <li>
                <h3>
                    长相思
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>红藕丝。 
白藕丝。 
艾虎衫裁金缕衣。 
钗头双荔枝。 
鬓符儿。 
背符儿。 
鬼在心头符怎知。 
相思十二时。
                        </pre>
            </li>
            
            <li>
                <h3>
                    雨中花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李石</p>
                <pre>潋滟云霞， 
空濛雾雨， 
长堤柳色如茵。 
问西湖何似， 
粉面初匀。 
尽道软红香土， 
东华风月俱新。 
旧游如梦， 
尘缘未断， 
几度逢春。 
蓬莱阁上， 
风流二老， 
相携把酒论文。 
最好是、四娘桃李， 
约近东邻。 
别後使君须鬓， 
十分白了三分。 
是人笑道， 
醉中文字， 
更要红裙。
                        </pre>
            </li>
            
    </ul>
</body>

</html>