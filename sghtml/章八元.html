<!DOCTYPE html>
<html lang="zh-CN">

<head>
    <meta charset="UTF-8">
    <title>
        章八元
    </title>
</head>

<body>
    <h1>
        章八元
    </h1>
    <p><strong>朝代:</strong>
        唐代
    </p>
    <p><strong>生平:</strong>
        章八元，睦州桐庐人，登大历六年进士第。贞元中，调句容主簿卒。诗一卷，今存六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    天台道中示同行
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 章八元</p>
                <pre>八重岩崿叠晴空， 
九色烟霞绕洞宫。 
仙道多因迷路得， 
莫将心事问樵翁。
                        </pre>
            </li>
            
            <li>
                <h3>
                    寄都官刘员外
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 章八元</p>
                <pre>旧宅平津邸， 
槐阴接汉宫。 
鸣驺驰道上， 
寒日直庐中。 
白雪歌偏丽， 
青云宦早通。 
悠然一缝掖， 
千里限清风。
                        </pre>
            </li>
            
            <li>
                <h3>
                    归桐庐旧居寄严长史
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 章八元</p>
                <pre>昨辞夫子棹归舟， 
家在桐庐忆旧丘。 
三月暖时花竞发， 
两溪分处水争流。 
近闻江老传乡语， 
遥见家山减旅愁。 
或在醉中逢夜雪， 
怀贤应向剡川游。
                        </pre>
            </li>
            
            <li>
                <h3>
                    新安江行
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 章八元</p>
                <pre>江源南去永， 
野渡暂维梢。 
古戍悬鱼网， 
空林露鸟巢。 
雪晴山脊见， 
沙浅浪痕交。 
自笑无媒者， 
逢人作解嘲。
                        </pre>
            </li>
            
            <li>
                <h3>
                    酬刘员外月下见寄
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 章八元</p>
                <pre>夜凉河汉白， 
卷箔出南轩。 
过月鸿争远， 
辞枝叶暗翻。 
独谣闻丽曲， 
缓步接清言。 
宣室思前席， 
行看拜主恩。
                        </pre>
            </li>
            
            <li>
                <h3>
                    题慈恩寺塔
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 章八元</p>
                <pre>十层突兀在虚空， 
四十门开面面风。 
却怪鸟飞平地上， 
自惊人语半天中。 
回梯暗踏如穿洞， 
绝顶初攀似出笼。 
落日凤城佳气合， 
满城春树雨濛濛。
                        </pre>
            </li>
            
    </ul>
</body>

</html>