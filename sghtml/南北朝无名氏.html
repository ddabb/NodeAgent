<!DOCTYPE html>
<html lang="zh-CN">

<head>
    <meta charset="UTF-8">
    <title>
        南北朝无名氏
    </title>
</head>

<body>
    <h1>
        南北朝无名氏
    </h1>
    <p><strong>朝代:</strong>
        南北朝
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    企喻歌
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 南北朝无名氏</p>
                <pre>男儿欲作健， 
结伴不须多。 
鹞子经天飞， 
群雀两向波。
                        </pre>
            </li>
            
            <li>
                <h3>
                    子夜歌
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 南北朝无名氏</p>
                <pre>始欲识郎时， 
两心望如一。 
理丝入残机， 
何悟不成匹。
                        </pre>
            </li>
            
            <li>
                <h3>
                    子夜秋歌
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 南北朝无名氏</p>
                <pre>秋风入窗里， 
罗帐起飘扬。 
仰头看明月， 
寄情千里光。
                        </pre>
            </li>
            
            <li>
                <h3>
                    幽州马客吟歌辞
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 南北朝无名氏</p>
                <pre>快马常苦瘦， 
剿儿常苦贫。 
黄禾起羸马， 
有钱始作人。
                        </pre>
            </li>
            
            <li>
                <h3>
                    懊侬歌
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 南北朝无名氏</p>
                <pre>江陵去扬州， 
三千三百里。 
已行一千三， 
所有二千在。
                        </pre>
            </li>
            
            <li>
                <h3>
                    折杨柳歌辞
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 南北朝无名氏</p>
                <pre>遥看孟津河， 
杨柳郁婆娑。 
我是虏家儿， 
不解汉儿歌。
                        </pre>
            </li>
            
            <li>
                <h3>
                    敕勒歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    南北朝, 南北朝无名氏</p>
                <pre>敕勒川， 
阴山下， 
天似穹庐， 
笼盖四野。 
天苍苍， 
野茫茫， 
风吹草低见牛羊。
                        </pre>
            </li>
            
            <li>
                <h3>
                    木兰辞
                </h3>
                <p><strong>形式:</strong>
                    未知
                </p>
                <p><strong>标签:</strong>
                    南北朝, 南北朝无名氏</p>
                <pre>唧唧复唧唧， 
木兰当户织。 
不闻机杼声， 
唯闻女叹息。 
问女何所思， 
问女何所忆。 
女亦无所思， 
女亦无所忆。 
昨夜见军帖， 
可汗大点兵， 
军书十二卷， 
卷卷有爷名。 
阿爷无大儿， 
木兰无长兄， 
愿为市鞍马， 
从此替爷征。 
东市买骏马， 
西市买鞍鞯， 
南市买辔头， 
北市买长鞭。 
旦辞爷娘去， 
暮宿黄河边。 
不闻爷娘唤女声， 
但闻黄河流水鸣溅溅。 
旦辞黄河去， 
暮至黑山头。 
不闻爷娘唤女声， 
但闻燕山胡骑鸣啾啾。 
万里赴戎机， 
关山度若飞。 
朔气传金柝， 
寒光照铁衣。 
将军百战死， 
壮士十年归。 
归来见天子， 
天子坐明堂。 
策勋十二转， 
赏赐百千强。 
可汗问所欲， 
木兰不用尚书郎， 
愿驰千里足， 
送儿还故乡。 
爷娘闻女来， 
出郭相扶将。 
阿姊闻妹来， 
当户理红妆。 
小弟闻姊来， 
磨刀霍霍向猪羊。 
开我东阁门， 
坐我西阁床。 
脱我战时袍， 
着我旧时裳。 
当窗理云鬓， 
对镜帖花黄。 
出门看火伴， 
火伴皆惊忙。 
同行十二年， 
不知木兰是女郎。 
雄兔脚扑朔， 
雌兔眼迷离。 
两兔傍地走， 
安能辨我是雄雌。
                        </pre>
            </li>
            
            <li>
                <h3>
                    琅邪王歌
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 南北朝无名氏</p>
                <pre>新买五尺刀， 
悬着中梁柱。 
一日三摩娑， 
剧于十五女。
                        </pre>
            </li>
            
            <li>
                <h3>
                    西乌夜飞
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 南北朝无名氏</p>
                <pre>日从东方出， 
团团鸡子黄。 
夫归恩情重， 
怜欢故在旁。
                        </pre>
            </li>
            
            <li>
                <h3>
                    读曲歌
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 南北朝无名氏</p>
                <pre>登店卖三葛， 
郎来买丈余。 
合匹与郎去， 
谁解断粗疏。
                        </pre>
            </li>
            
    </ul>
</body>

</html>