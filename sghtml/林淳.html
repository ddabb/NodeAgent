<!DOCTYPE html>
<html lang="zh-CN">

<head>
    <meta charset="UTF-8">
    <title>
        林淳
    </title>
</head>

<body>
    <h1>
        林淳
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林淳</p>
                <pre>烛花呈灿。 
瑞气满筵春欲烂。 
月色中宵。 
疑是阶前雪未消。 
骚人词客。 
魂断蜡梅香已籍。 
谁更情关。 
一点新愁入远山。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林淳</p>
                <pre>富贵园林。 
清虚清馆， 
随意登临。 
物外风光， 
云明花媚， 
鸟语烟深。 
徐徐缓辔微吟。 
迤逦度、松间柳阴。 
览遍幽奇， 
小舟归晚， 
月映波心。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林淳</p>
                <pre>潇洒东湖上， 
夜雨洗清秋。 
朝来尘霁， 
凝望千里兴悠悠。 
山色揉蓝深染， 
波影青铜新铸， 
□冷翠光浮。 
蓑笠真吾事， 
聊整钓鱼钩。 
坐中客， 
凌王谢， 
更风流。 
一觞一咏， 
豪俊谈笑气吞牛。 
花月连环长好， 
到处名园池□， 
遇景且遨游。 
试问陶元亮， 
底事赋归休。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 林淳</p>
                <pre>冒雪休寻访戴船。 
红炉剩爇宝香然。 
阁儿煨暖两三椽。 
更有玉杯传素手， 
梅花相对两争妍。 
停杯听唱月娟娟。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林淳</p>
                <pre>鹅溪净称烟笼月。 
澄心白称光浮雪。 
净白两俱宜。 
天然浓淡枝。 
花光神意远。 
吮墨含毫浅。 
依约有香来。 
春风随手开。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 林淳</p>
                <pre>天近袄知雨露浓。 
湖山无日不春风。 
闲花野草皆掀舞， 
曾在君王顾盼中。 
时易得， 
会难逢。 
朝为逆旅暮三公。 
蛟龙得雨飞无便， 
鸡犬腾云夙有功。
                        </pre>
            </li>
            
    </ul>
</body>

</html>