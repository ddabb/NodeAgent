<!DOCTYPE html>
<html lang="zh-CN">

<head>
    <meta charset="UTF-8">
    <title>
        雍裕之
    </title>
</head>

<body>
    <h1>
        雍裕之
    </h1>
    <p><strong>朝代:</strong>
        唐代
    </p>
    <p><strong>生平:</strong>
        雍裕之，贞元后诗人也。诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    不了语
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 雍裕之</p>
                <pre>浮名世利知多少， 
朝市喧喧尘扰扰。 
车马交驰往复来， 
钟鼓相催天又晓。
                        </pre>
            </li>
            
            <li>
                <h3>
                    两头纤纤
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 雍裕之</p>
                <pre>两头纤纤八字眉， 
半白半黑灯影帷。 
腷腷膊膊晓禽飞， 
磊磊落落秋果垂。
                        </pre>
            </li>
            
            <li>
                <h3>
                    了语
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 雍裕之</p>
                <pre>扫却烟尘寇初剿， 
深水高林放鱼鸟。 
鸡人唱绝残漏晓， 
仙乐拍终天悄悄。
                        </pre>
            </li>
            
            <li>
                <h3>
                    农家望晴
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 雍裕之</p>
                <pre>尝闻秦地西风雨， 
为问西风早晚回。 
白发老农如鹤立， 
麦场高处望云开。
                        </pre>
            </li>
            
            <li>
                <h3>
                    剪彩花
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>敢竞桃李色， 
自呈刀尺功。 
蝶犹迷剪翠， 
人岂辨裁红。
                        </pre>
            </li>
            
            <li>
                <h3>
                    听弹沈湘
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 雍裕之</p>
                <pre>贾谊投文吊屈平， 
瑶琴能写此时情。 
秋风一奏沈湘曲， 
流水千年作恨声。
                        </pre>
            </li>
            
            <li>
                <h3>
                    四气
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>春禽犹竞啭， 
夏木忽交阴。 
稍觉秋山远， 
俄惊冬霰深。
                        </pre>
            </li>
            
            <li>
                <h3>
                    四色
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 雍裕之</p>
                <pre>壶中冰始结， 
盘上露初圆。 
何意瑶池雪， 
欲夺鹤毛鲜。 
道士牛已至， 
仙家鸟亦来。 
骨为神不朽， 
眼向故人开。 
劳鲂莲渚内， 
汗马火旂间。 
平生血诚尽， 
不独左轮殷。 
已见池尽墨， 
谁言突不黔。 
漆身恩未报， 
貂裘弊岂嫌。
                        </pre>
            </li>
            
            <li>
                <h3>
                    大言
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>四溟杯渌醑， 
五岳髻青螺。 
挥汗曾成雨， 
画地亦成河。
                        </pre>
            </li>
            
            <li>
                <h3>
                    宫人斜
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 雍裕之</p>
                <pre>几多红粉委黄泥， 
野鸟如歌又似啼。 
应有春魂化为燕， 
年来飞入未央栖。
                        </pre>
            </li>
            
            <li>
                <h3>
                    宿棣华馆闻雁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 雍裕之</p>
                <pre>不堪旅宿棣花馆， 
况有离群鸿雁声。 
一点秋灯残影下， 
不知寒梦几回惊。
                        </pre>
            </li>
            
            <li>
                <h3>
                    山中桂
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>八树拂丹霄， 
四时青不凋。 
秋风何处起， 
先袅最长条。
                        </pre>
            </li>
            
            <li>
                <h3>
                    折柳赠行人
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>那言柳乱垂， 
尽日任风吹。 
欲识千条恨， 
和烟折一枝。
                        </pre>
            </li>
            
            <li>
                <h3>
                    早蝉
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>一声清溽暑， 
几处促流年。 
志士心偏苦， 
初闻独泫然。
                        </pre>
            </li>
            
            <li>
                <h3>
                    春晦送客
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>野酌乱无巡， 
送君兼送春。 
明年春色至， 
莫作未归人。
                        </pre>
            </li>
            
            <li>
                <h3>
                    曲江池上
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 雍裕之</p>
                <pre>殷勤春在曲江头， 
全藉群仙占胜游。 
何必三山待鸾鹤， 
年年此地是瀛洲。
                        </pre>
            </li>
            
            <li>
                <h3>
                    杂曲歌辞·自君之出矣
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>自君之出矣， 
宝镜为谁明。 
思君如陇水， 
长闻呜咽声。
                        </pre>
            </li>
            
            <li>
                <h3>
                    柳絮
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>无风才到地， 
有风还满空。 
缘渠偏似雪， 
莫近鬓毛生。
                        </pre>
            </li>
            
            <li>
                <h3>
                    残莺
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>花阑莺亦懒， 
不语似含情。 
何言百啭舌， 
唯余一两声。
                        </pre>
            </li>
            
            <li>
                <h3>
                    江上山
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>绮霞明赤岸， 
锦缆绕丹枝。 
楚客正愁绝， 
西风且莫吹。
                        </pre>
            </li>
            
            <li>
                <h3>
                    江上闻猿
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>枫岸月斜明， 
猿啼旅梦惊。 
愁多肠易断， 
不待第三声。
                        </pre>
            </li>
            
            <li>
                <h3>
                    江边柳
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>袅袅古堤边， 
青青一树烟。 
若为丝不断， 
留取系郎船。
                        </pre>
            </li>
            
            <li>
                <h3>
                    游丝
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>游丝何所似， 
应最似春心。 
一向风前乱， 
千条不可寻。
                        </pre>
            </li>
            
            <li>
                <h3>
                    秋蛩
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>雨绝苍苔地， 
月斜青草阶。 
蛩鸣谁不怨， 
况是正离怀。
                        </pre>
            </li>
            
            <li>
                <h3>
                    细言
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>蚊眉自可托， 
蜗角岂劳争。 
欲效丝毫力， 
谁知蝼蚁诚。
                        </pre>
            </li>
            
            <li>
                <h3>
                    芦花
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>夹岸复连沙， 
枝枝摇浪花。 
月明浑似雪， 
无处认渔家。
                        </pre>
            </li>
            
            <li>
                <h3>
                    豪家夏冰咏
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 雍裕之</p>
                <pre>金错银盘贮赐冰， 
清光如耸玉山棱。 
无论尘客闲停扇， 
直到消时不见蝇。
                        </pre>
            </li>
            
            <li>
                <h3>
                    赠苦行僧
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>幽深红叶寺， 
清净白毫僧。 
古殿长鸣磬， 
低头礼昼灯。
                        </pre>
            </li>
            
            <li>
                <h3>
                    题蒲葵扇
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 雍裕之</p>
                <pre>倾心曾向日， 
在手幸摇风。 
羡尔逢提握， 
知名自谢公。
                        </pre>
            </li>
            
    </ul>
</body>

</html>