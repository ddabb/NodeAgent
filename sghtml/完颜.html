<!DOCTYPE html>
<html lang="zh-CN">

<head>
    <meta charset="UTF-8">
    <title>
        完颜
    </title>
</head>

<body>
    <h1>
        完颜
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 完颜</p>
                <pre>倦客更遭尘事冗， 
故寻闲地婆娑。 
一尊芳酒一声歌。 
卢郎心未老， 
潘令鬓行皤。 
醉向繁台台上问， 
满川细柳新荷。 
薰风楼阁夕阳多。 
倚阑凝思久， 
渔笛起烟波。
                        </pre>
            </li>
            
            <li>
                <h3>
                    春草碧
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 完颜</p>
                <pre>几番风雨西城陌。 
不见海棠红、梨花白。 
底事胜赏匆匆， 
正自天付酒肠窄。 
更笑老东君、人间客。 
赖有玉管新翻， 
罗襟醉墨。 
望中倚阑人， 
如曾识。 
旧梦回首何堪， 
故苑春光又陈迹。 
落尽后庭花， 
春草碧。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 完颜</p>
                <pre>襄阳古道灞陵桥。 
诗兴与秋高。 
千古风流人物， 
一时多少雄豪。 
霜清玉塞， 
云飞陇首， 
风落江皋。 
梦到凤凰台上， 
山围故国周遭。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 完颜</p>
                <pre>壮岁耽书， 
黄卷青灯， 
留连寸阴。 
到中年赢得， 
清贫更甚， 
苍颜明镜， 
白发轻簪。 
衲被蒙头， 
草鞋著脚， 
风雨潇潇秋意深。 
凄凉否， 
瓶中匮粟， 
指下忘琴。 
一篇梁父高吟。 
看谷变陵迁古又今。 
便离骚经了， 
灵光赋就， 
行歌白雪， 
愈少知音。 
试问先生， 
如何即是， 
布袖长垂不上襟。 
掀髯笑， 
一杯有味， 
万事无心。
                        </pre>
            </li>
            
            <li>
                <h3>
                    渔父
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 完颜</p>
                <pre>杨柳风前白板扉。 
荷花雨里绿蓑衣。 
红稻美， 
锦鳞肥。 
渔笛闲拈月下
                        </pre>
            </li>
            
            <li>
                <h3>
                    秦楼月
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 完颜</p>
                <pre>寒仍暑。 
春来秋去无今古。 
无今古。 
梁台风月， 
汴堤烟雨。 
水涵天影秋如许。 
夕阳低处征帆举。 
征帆举。 
一行惊雁， 
数声柔橹。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 完颜</p>
                <pre>一百八般佛事， 
二十四考中书。 
山林城市等区区。 
著甚由来自苦。 
过寺谈些般若， 
逢花倒个葫芦。 
少时伶俐老来遇。 
万事安於所遇。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 完颜</p>
                <pre>冻云封却驼冈路。 
有谁访、溪梅去。 
梦里疏香风似度。 
觉来惟见， 
一窗凉月， 
瘦影无寻处。 
明朝画笔江天暮。 
定向渔蓑得奇句。 
试问帘前深几许。 
儿童笑道， 
黄昏时候， 
犹是帘纤雨。
                        </pre>
            </li>
            
    </ul>
</body>

</html>