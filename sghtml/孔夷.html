<!DOCTYPE html>
<html lang="zh-CN">

<head>
    <meta charset="UTF-8">
    <title>
        孔夷
    </title>
</head>

<body>
    <h1>
        孔夷
    </h1>
    <p><strong>朝代:</strong>
        宋代
    </p>
    <p><strong>生平:</strong>
        鲁逸仲，姓孔名夷，字方平，号滍皋先生，宋哲宗元祐中隐士。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南浦
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孔夷</p>
                <pre>风悲画角， 
听单于、三弄落谯门。 
投宿駸駸征骑， 
飞雪满孤村。 
酒市渐闲灯火， 
正敲窗、乱叶舞纷纷。 
送数声惊雁， 
下离烟水， 
嘹唳度寒云。 
好在半胧溪月， 
到如今、无处不销魂。 
故国梅花归梦， 
愁损绿罗裙。 
为问暗香闲艳， 
也相思、万点付啼痕。 
算翠屏应是， 
两眉馀恨倚黄昏。
                        </pre>
            </li>
            
            <li>
                <h3>
                    惜馀春慢·选冠子
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 孔夷</p>
                <pre>弄月馀花， 
团风轻絮， 
露湿池堂春草。 
莺莺恋友， 
燕燕将雏， 
惆怅睡残清晓。 
还似初相见时， 
携手旗亭， 
酒香梅小。 
向登临长是， 
伤春滋味， 
泪弹多少。 
因甚却、轻许风流， 
终非长久， 
又说分飞烦恼。 
罗衣瘦损， 
绣被香消， 
那更乱红如扫。 
门外无穷路岐， 
天若有情， 
和天须老。 
念高唐归梦， 
凄凉何处， 
水流云绕。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 孔夷</p>
                <pre>岁穷风雪瓢零， 
望迷万里云垂冻。 
红绡碎翦， 
凝酥繁缀， 
烟深霜重。 
疏影沈波， 
暗香和月， 
横斜浮动。 
怅别来， 
欲把芳菲寄远， 
还羌管、吹三弄。 
寂寞玉人睡起， 
污残妆、不胜姣凤。 
盈盈山馆， 
纷纷客路， 
相思谁共。 
才与风流， 
赋称清艳， 
多情唯宋。 
算襄王， 
枉被梨花瘦损， 
又成春梦。
                        </pre>
            </li>
            
    </ul>
</body>

</html>