<!DOCTYPE html>
<html lang="zh-CN">

<head>
    <meta charset="UTF-8">
    <title>
        朱淑真
    </title>
</head>

<body>
    <h1>
        朱淑真
    </h1>
    <p><strong>朝代:</strong>
        宋代
    </p>
    <p><strong>生平:</strong>
        朱淑真，宋女作家。号幽栖居士，钱塘（今浙江杭州）人。祖籍歙州（州治今安徽歙县），南宋初年时在世。生于仕宦家庭，相传因婚嫁不满，抑郁而终。能画，通音律。词多幽怨，流于感伤。也能诗。有诗集《断肠集》、词集《断肠词》。《断肠集》有宋郑元佐注本。（《辞海》1989年版）
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    东马塍
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 朱淑真</p>
                <pre>一塍芳草碧芊芊， 
活水穿花暗护田。 
蚕事正忙农事急， 
不知春色为谁妍？
                        </pre>
            </li>
            
            <li>
                <h3>
                    元夜
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 朱淑真</p>
                <pre>火树银花触目红， 
揭天鼓吹闹春风。 
新欢入手愁忙里， 
旧事惊心忆梦中。 
但愿暂成人缱绻， 
不妨常任月朦胧。 
赏灯那得工夫醉， 
未必明年此会同。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>独行独坐， 
独唱独酬还独卧。 
伫立伤神， 
无奈轻寒著摸人。 
此情谁见， 
泪洗残妆无一半。 
愁病相仍， 
剔尽寒灯梦不成。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>竹里一枝斜， 
映带林逾静。 
雨后清奇画不成， 
浅水横疏影。 
吹彻小单于， 
心事思重剩。 
拂拂风前度暗香， 
月色侵花冷。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>弯弯曲， 
新年新月钩寒玉。 
钩寒玉， 
凤鞋儿小， 
翠眉儿蹙。 
闹蛾雪柳添妆束， 
烛龙火树争驰逐。 
争驰逐， 
元宵三五， 
不如初六。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>鹅毛细翦， 
是琼珠密洒， 
一时堆积。 
斜倚东风浑漫漫， 
顷刻也须盈尺。 
玉作楼台， 
铅溶天地， 
不见遥岑碧。 
佳人作戏， 
碎揉些子抛掷。 
争奈好景难留， 
风僝雨僽， 
打碎光凝色。 
总有十分轻妙态， 
谁似旧时怜惜。 
担阁梁吟， 
寂寥楚舞， 
笑捏狮儿只。 
梅花依旧， 
岁寒松竹三益。
                        </pre>
            </li>
            
            <li>
                <h3>
                    月华清
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>雪压庭春， 
香浮花月， 
揽衣还怯单保欹枕裴回， 
又听一声干鹊。 
粉泪共、宿雨阑干， 
清梦与、寒云寂寞。 
除却， 
是江梅曾许， 
诗人吟作。 
长恨晓风漂泊， 
且莫遣香肌， 
瘦减如削。 
深杏夭桃， 
端的为谁零落。 
况天气、妆点清明， 
对美景、不妨行乐。 
拌著， 
向花时取， 
一杯独酌。
                        </pre>
            </li>
            
            <li>
                <h3>
                    江城子·赏春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>斜风细雨作春寒。 
对尊前， 
忆前欢， 
曾把梨花， 
寂寞泪阑干。 
芳草断烟南浦路， 
和别泪， 
看青山。 
昨宵结得梦夤缘。 
水云间， 
俏无言， 
争奈醒来， 
愁恨又依然。 
展转衾裯空懊恼， 
天易见， 
见伊难。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 朱淑真</p>
                <pre>春巷夭桃吐绛英， 
春衣初试薄罗轻。 
风和烟暖燕巢成。 
小院湘帘闲不卷， 
曲房朱户闷长扃。 
恼人光景又清明。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>恼烟撩露， 
留我须臾住。 
携手藕花湖上路， 
一霎黄梅细雨。 
娇痴不怕人猜， 
和衣睡倒人怀。 
最是分携时候， 
归来懒傍妆台。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>黄鸟嘤嘤， 
晓来却听丁丁木。 
芳心已逐， 
泪眼倾珠斛。 
见自无心， 
更调离情曲。 
鸳帷独。 
望休穷目， 
回首溪山绿。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>寒食不多时， 
几日东风恶。 
无绪倦寻芳， 
闲却秋千索。 
玉减翠裙交， 
病怯罗衣保不忍卷帘看， 
寂寞梨花落。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>迟迟春日弄轻柔， 
花径暗香流。 
清明过了， 
不堪回首， 
云锁朱楼。 
午窗睡起莺声巧， 
何处唤春愁。 
绿杨影里， 
海棠亭畔， 
红杏梢头。
                        </pre>
            </li>
            
            <li>
                <h3>
                    秋夜
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 朱淑真</p>
                <pre>夜久无眠秋气清， 
烛花频剪欲三更。 
铺床凉满梧桐月， 
月在梧桐缺处明。
                        </pre>
            </li>
            
            <li>
                <h3>
                    秋夜牵情
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 朱淑真</p>
                <pre>纤纤新月挂黄昏， 
人在幽闺欲断魂。 
笺素拆封还又改， 
酒杯慵举却重温。 
灯花占断烧心事， 
罗袖长供挹泪痕。 
益悔风流多不足， 
须知恩爱是愁根。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>湿云不渡溪桥冷， 
娥寒初破东风影。 
溪下水声长， 
一枝和月香。 
人怜花似旧， 
花不知人瘦。 
独自倚阑干， 
夜深花正寒。
                        </pre>
            </li>
            
            <li>
                <h3>
                    落花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 朱淑真</p>
                <pre>边理枝头花正开， 
妒花风雨便相催。 
愿教青帝常为主， 
莫遣纷纷点翠台。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>楼外垂杨千万缕。 
欲系青春， 
少住春还去。 
独自风前飘柳絮。 
随春且看归何处。 
绿满山川闻杜宇。 
便做无情， 
莫也愁人苦。 
把酒送春春不语。 
黄昏却下潇潇雨。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>办取舞裙歌扇， 
赏春只怕春寒。 
卷帘无语对南山， 
已觉绿肥红浅。 
去去惜花心懒， 
踏青闲步江干。 
恰如飞鸟倦知还， 
澹荡梨花深院。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>春已半， 
触目此情无限。 
十二栏干倚遍， 
愁来天不管。 
好是风和日暖， 
输与莺莺燕燕。 
满院落花帘不卷， 
断肠芳草远。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱淑真</p>
                <pre>巧云妆晚， 
西风罢暑， 
小雨翻空月坠。 
牵牛织女几经秋， 
尚多少、离肠恨泪。 
微凉入袂， 
幽欢生座， 
天上人间满意。 
何如暮暮与朝朝， 
更改却、年年岁岁。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 朱淑真</p>
                <pre>独倚阑干昼日长， 
纷纷蜂蝶斗轻狂。 
一天飞絮东风恶， 
满路桃花春水香。 
当此际， 
意偏长， 
萋萋芳草傍池塘。 
千钟尚欲偕春醉， 
幸有荼蘼与海棠。
                        </pre>
            </li>
            
    </ul>
</body>

</html>