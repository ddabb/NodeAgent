<!DOCTYPE html>
<html lang="zh-CN">

<head>
    <meta charset="UTF-8">
    <title>
        孙思邈
    </title>
</head>

<body>
    <h1>
        孙思邈
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    四言诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 孙思邈</p>
                <pre>取金之精， 
合石之液。 
列为夫妇， 
结为魂魄。 
一体混沌， 
两精感激。 
河车覆载， 
鼎候无忒。 
洪炉烈火， 
烘焰翕赫。 
烟未及黔， 
焰不假碧。 
如畜扶桑， 
若藏霹雳。 
姹女气索， 
婴儿声寂。 
透出两仪， 
丽于四极。 
壁立几多， 
马驰一驿。 
宛其死矣， 
适然从革。 
恶黜善迁， 
情回性易。 
紫色内达， 
赤芒外射。 
熠若火生， 
乍疑血滴。 
号曰中环， 
退藏于密。 
雾散五内， 
川流百脉。 
骨变金植， 
颜驻玉泽。 
阳德乃敷， 
阴功□积。 
南宫度名， 
北斗落籍。
                        </pre>
            </li>
            
    </ul>
</body>

</html>