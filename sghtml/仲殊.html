<!DOCTYPE html>
<html lang="zh-CN">

<head>
    <meta charset="UTF-8">
    <title>
        仲殊
    </title>
</head>

<body>
    <h1>
        仲殊
    </h1>
    <p><strong>朝代:</strong>
        宋代
    </p>
    <p><strong>生平:</strong>
        仲殊（？-？） 僧人。俗姓张，名挥，法名仲殊，字师利。安州（在今河北省）人。举进士，游荡不羁，几为其妻毒毙。乃弃家为僧，居苏州承天寺、杭州吴山宝月寺。与苏轼交好。崇宁中自缢卒。能文，善乐府。其词有一种出家人的清逸，语言奇丽、和婉。有《宝月集》，不传；今存《宝月词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>青条绿叶。 
结起蓬瀛连万叠。 
风引飘飘。 
下有红波引六鳌。 
五城烟敛。 
剪碎采云红点点。 
帖在山腰。 
旁有斑斑雪未消。
                        </pre>
            </li>
            
            <li>
                <h3>
                    南徐好
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 仲殊</p>
                <pre>南徐好， 
鼓角乱云中。 
金地浮山星雨点， 
铁城横锁瓮三重。 
开国旧夸雄。 
春过後， 
佳气荡晴空。 
渌水画桥沽酒市， 
清江晚渡落花风。 
千古夕阳红。
                        </pre>
            </li>
            
            <li>
                <h3>
                    南柯子·南歌子
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 仲殊</p>
                <pre>金甃蟠龙尾， 
莲开舞凤头。 
凉生宫殿不因秋。 
门外莫寻尘世， 
卷地江流。 
霁色澄千里， 
潮声带两洲。 
月华轻泛浪花浮。 
今夜蓬莱归梦， 
十二琼楼。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>解舞清平乐， 
如今说向谁。 
红炉片雪上钳锤。 
打就金毛狮子、也堪疑。 
木女明开眼， 
泥人暗皱眉。 
蟠桃已是著花迟。 
不向春风一笑、待何时。
                        </pre>
            </li>
            
            <li>
                <h3>
                    夏云峰
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>天阔云高， 
溪横水远。 
晚日寒生轻晕。 
闲阶静、杨花渐少， 
朱门掩、莺声犹嫩。 
悔匆匆、过却清明， 
旋占得馀芳， 
已成幽恨。 
都几日阴沈， 
连宵慵困。 
起来韶华都尽。 
怨入双眉闲斗损。 
乍品得情怀， 
看承全近。 
深深态、无非自许。 
厌厌意、终羞人间。 
争知道、梦里蓬莱， 
待忘了馀香， 
时传音信。 
纵留得莺花， 
东风不住， 
也则眼前愁闷。
                        </pre>
            </li>
            
            <li>
                <h3>
                    定风波
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>花戟云幡拥上方。 
画帘风细度春香。 
银色界前多远景。 
人静。 
铁城西面又斜阳。 
山色入江流不尽， 
古今一梦莫思量。 
故里无家归去懒。 
伤远。 
年华满眼多凄凉。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>故园避暑， 
爱繁阴翳日， 
流霞供酌。 
竹影筛金泉漱玉， 
红映微花帘箔。 
素质生风， 
香肌无汗， 
绣扇长闲却。 
双鸾栖处， 
绿筠时下风箨。 
吹断舞影歌声， 
阳台人去， 
有当年池阁。 
佩结兰英凝念久， 
言语精神依约。 
燕别雕梁， 
归鸿紫塞， 
音信凭谁托。 
争知好景， 
为君长是萧索。
                        </pre>
            </li>
            
            <li>
                <h3>
                    惜双双·惜分飞
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>瘐领香前亲写得。 
子细看， 
粉匀无迹。 
月殿休寻觅。 
姑射人来， 
知是曾相识。 
不要青春闲用力。 
也曾寄、江南信息。 
著意应难摘。 
留与梨花， 
比并真颜色。
                        </pre>
            </li>
            
            <li>
                <h3>
                    望江南·忆江南
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 仲殊</p>
                <pre>成都好， 
蚕市趁遨游。 
夜放笙歌喧紫陌， 
春遨灯火上高楼。 
车马溢瀛洲。 
人散後， 
茧馆喜绸缪。 
柳叶已饶烟黛细， 
桑条何似玉纤柔。 
立马看风流。
                        </pre>
            </li>
            
            <li>
                <h3>
                    柳垂金
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 仲殊</p>
                <pre>中春天气禁烟暖。 
馀七叶， 
丹蓂未卷。 
海岳灵辉储庆远。 
降非熊， 
运符亨旦。 
宝雾香凝， 
非锦筵红荐。 
永算金尊屡满， 
酒里千年春烂漫。 
共朱颜， 
镇长相见。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>岸草平沙。 
吴王故苑， 
柳袅烟斜。 
雨後寒轻， 
风前香软， 
春在梨花。 
行人一棹天涯。 
酒醒处， 
残阳乱鸦。 
门外秋千， 
墙头红粉， 
深院谁家。
                        </pre>
            </li>
            
            <li>
                <h3>
                    楚宫春慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>轻盈绛雪。 
乍团聚同心， 
千点珠结。 
画馆绣幄低飞， 
融融香彻。 
笑里精神放纵， 
断未许、年华偷歇。 
信任芳春都不管， 
淅淅南熏， 
别是一家风月。 
扁舟去後， 
回望处、娃宫凄凉凝咽。 
身似断云零落， 
深心难说。 
不与雕栏寸地， 
忍覰著、漂流离缺。 
尽目厌厌总无语， 
不及高唐梦里， 
相逢时节。
                        </pre>
            </li>
            
            <li>
                <h3>
                    步蟾宫
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>仙郎心似长江阔。 
妾意如、波间明月。 
相随定、一带向东流， 
共宴乐、无时暂歇。 
长生只在长欢悦。 
除此外、总应虚设。 
笙歌里、身住几何年， 
十字儿、头边下撇。
                        </pre>
            </li>
            
            <li>
                <h3>
                    永同欢
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 仲殊</p>
                <pre>绣帘卷， 
沉烟细。 
燕堂深， 
玳筵初启。 
庭下芝兰， 
劝金卮， 
有多少雍容和气。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>广寒晓驾， 
姑射寻仙侣。 
偷被霜华送将去。 
过越岭、栖息南枝， 
匀妆面、凝酥轻聚。 
爱横管、孤度陇头声， 
尽拼得幽香， 
为君分付。 
水亭山驿， 
衰草斜阳， 
无限行人断肠处。 
尽为我、留得多情， 
何须待、春风相顾。 
任倒断、深思向梨花， 
也无奈寒食， 
几番春雨。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 仲殊</p>
                <pre>楚客才华为发扬。 
深林著意不相忘。 
梦成燕国正芬芳。 
莫把品名闲议拟， 
且看青凤羽毛长。 
十分领取面前香。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>晓日迎凉， 
烟华生翠， 
玉麟香转风轻。 
细丝钧管， 
罗绮拥芝庭。 
竞折蟠桃献寿， 
雨露罩， 
春下仙瀛。 
碧池上， 
龟游鹤舞， 
一曲奏长生。 
当年。 
嘉庆会， 
兰江秀气， 
星昴光灵。 
奄奕世馀徽， 
同降元精。 
此日中吴太守， 
看看秉、廊庙钧衡。 
麒麟阁， 
功名第一， 
从此入丹青。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>春遇瑶池， 
长空飞下残英片。 
素光围练。 
寒透笙歌院。 
莫把寿阳， 
妆信传书箭。 
掩香面。 
汉宫寻遍。 
月里还相见。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 仲殊</p>
                <pre>飞香漠漠帘帷暖。 
一线水沈烟未断。 
红楼西畔小阑干， 
尽日倚阑人已远。 
黄梅雨入芭蕉晚。 
凤尾翠摇双叶短。 
旧年颜色旧年心， 
留到如今春不管。
                        </pre>
            </li>
            
            <li>
                <h3>
                    瑞鹧鸪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>融融十月小春天。 
翼翼清都降圣贤。 
大抵龙飞云必动， 
请观二十七年前。 
方今龙又当天德， 
即日云将拥地仙。 
富（下缺）
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>清江平淡， 
疏雨和烟染。 
春在广寒宫， 
付江梅、先开素艳。 
年年第一， 
相见越溪东， 
云体态， 
雪精神， 
不把年华占。 
山亭水榭， 
别恨多销黯。 
又是主人来， 
更不辜、香心一点。 
题诗才思， 
清似玉壶冰， 
轻回顾， 
落尊前， 
桃杏声华减。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>一番雨过年芳浅。 
袅袅心情懒。 
章台人过马嘶声。 
小眉不盏恨盈盈。 
怨清明。 
烟柔露软湖东岸。 
恼乱春风惯。 
一声莺是故园莺。 
及至如今□闻处、又多情。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>开到杏花寒食近。 
人在花前， 
宿酒和春困。 
酒有尽时情不尽。 
日长只恁厌厌闷。 
经岁别离闲与问。 
花上啼莺， 
解道深深恨。 
可惜断云无定准。 
不能为寄蓝桥信。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>乙未河清九曲， 
神霄瑞降群仙。 
唯公殊宠最华年。 
高侍玉皇香案。 
富贵鹏程九万， 
康宁鹤算三千。 
功成拔宅上青天， 
愿厕庭中鸡犬。
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>长桥春水拍堤沙。 
疏雨带残霞。 
几声脆管何处， 
桥下有人家。 
宫树绿， 
晚烟斜。 
噪闲鸦。 
山光无尽， 
水风长在， 
满面杨花。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>德感元精， 
岳方孕秀。 
才明渊智神兼授。 
飞鸣早应舜韶来， 
五符千骑难淹久。 
熊梦开祥， 
龟文献寿。 
龙香卷雾摇东斗。 
南天为现老人暑， 
一时顶礼抬双神。
                        </pre>
            </li>
            
            <li>
                <h3>
                    醉花阴
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>一双鹤绕蟠桃戏。 
说人间千岁。 
昨夜降元精， 
蓬矢桑弧， 
又报千家喜。 
绮罗庭院笙歌沸。 
拥玳簪珠履。 
五福一……。
                        </pre>
            </li>
            
            <li>
                <h3>
                    醉蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>报一阳初动， 
二五蓂疏， 
履长时候。 
大昴星精， 
宛分灵储秀。 
早运钧衡， 
亟还貂衮， 
向载歌成後。 
书展仪形， 
承华羽翼， 
恩深惟旧。 
天眷难留， 
片帆归去， 
縠水柯山， 
故人携手。 
枕月眠云， 
老华胥闲昼。 
夕宴朝欢， 
况当加庆， 
献我公眉寿。 
五福千祥， 
山长水远， 
一樽芳酒。
                        </pre>
            </li>
            
            <li>
                <h3>
                    金蕉叶
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>丛霄逸韵祥烟渺。 
摇金翠、玲珑三岛。 
地控全吴， 
山横旧楚春来早。 
千里断云芳草。 
六朝遗恨连江表。 
都分付、倚楼吟啸。 
铁瓮城头， 
一声画角吹残照。 
带夜潮来到。
                        </pre>
            </li>
            
            <li>
                <h3>
                    鹊踏枝·蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲殊</p>
                <pre>斜日平山寒已薄。 
雪过松梢， 
犹有残英落。 
晚色际天天似幕。 
一尊先与东风约。 
邀得红梅同宴乐。 
酒面融春， 
春满纤纤萼。 
客意为伊浑忘却。 
归船且傍花阴泊。
                        </pre>
            </li>
            
    </ul>
</body>

</html>