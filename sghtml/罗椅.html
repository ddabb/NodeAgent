<!DOCTYPE html>
<html lang="zh-CN">

<head>
    <meta charset="UTF-8">
    <title>
        罗椅
    </title>
</head>

<body>
    <h1>
        罗椅
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 罗椅</p>
                <pre>甚匆匆岁月， 
又人家、插柳记清明。 
正南北高峰， 
山传笑响， 
水泛箫声。 
吹散楼台烟雨， 
莺语碎春晴。 
何地无芳草， 
惟此青青。 
谁管孤山山下， 
任种梅竹冷， 
荐菊泉清。 
看人情如此， 
沉醉不须醒。 
问何时、樊川归去， 
叹故乡、七十五长亭。 
君知否， 
洞云溪竹， 
笑我飘零。
                        </pre>
            </li>
            
            <li>
                <h3>
                    更漏子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 罗椅</p>
                <pre>晚潮生， 
凉月细。 
一抹远山无蒂。 
收越棹， 
起吴樯。 
人间何限忙。 
石头城， 
西北角。 
杳杳天低鹘落。 
浑不似， 
此波光。 
清歌催夕阳。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 罗椅</p>
                <pre>萼绿华身， 
小桃花扇， 
安石榴裙。 
子野闻歌， 
周郎顾曲， 
曾恼夫君。 
悠悠羁旅愁人。 
似飘零、青天断云。 
何处销魂， 
初三夜月， 
第四桥春。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 罗椅</p>
                <pre>明虹收雨。 
两桨能吴语。 
人在江南荷叶浦。 
采得苹花无数。 
梦中舞燕栖鸾。 
起来烟渚风湾。 
一点愁眉天末， 
凭谁剗却春山。
                        </pre>
            </li>
            
    </ul>
</body>

</html>