<!DOCTYPE html>
<html lang="zh-CN">

<head>
    <meta charset="UTF-8">
    <title>
        杜安世
    </title>
</head>

<body>
    <h1>
        杜安世
    </h1>
    <p><strong>朝代:</strong>
        宋代
    </p>
    <p><strong>生平:</strong>
        杜安世（？-？） 安寿域，京兆（今陕西西安）人。慢词作家，亦能自度新曲。有《寿域词》一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    两同心
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>巍巍剑外， 
寒霜覆林枝。 
望衰柳、尚色依依。 
暮天静、雁阵高飞。 
入碧云际。 
江山秋色， 
遣客心悲。 
蜀道ε嶮行迟。 
瞻京都迢递。 
听巴峡、数声猿啼。 
惟独个、未有归计。 
谩空怅望， 
每每无言， 
独对斜晖。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>遍地残花庭院静， 
流莺对对相过。 
万条风柳间婆娑。 
樱桃初弄色， 
萱草自成窠。 
早是芳菲时节晚， 
追游期会无多。 
眉山敛翠近秋波。 
日长初睡起， 
愁与病相和。
                        </pre>
            </li>
            
            <li>
                <h3>
                    凤栖梧·蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>闲把浮生细思算。 
百岁光阴， 
梦里销除半。 
白首为郎休浩叹。 
偷安自喜身强健。 
多少英贤裨圣旦。 
一个非才， 
深谢容疏懒。 
席上清歌珠一串。 
莫教欢会轻分散。
                        </pre>
            </li>
            
            <li>
                <h3>
                    凤衔杯
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 杜安世</p>
                <pre>留花不住怨花飞。 
向南园、情绪依依。 
可惜倚红斜白、一枝枝。 
经宿雨、暮江披。 
凭朱槛， 
把金卮。 
对芳丛、惆怅多时。 
何况旧欢新恨、阻心期。 
空满眼、是相思。
                        </pre>
            </li>
            
            <li>
                <h3>
                    剔银灯
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>昨夜一场风雨。 
催促牡丹归去。 
孙武宫中， 
石崇楼下， 
多情怎生为主。 
真疑洛浦。 
云水算、杳无重数。 
独倚阑干凝伫。 
香片乱沾尘土。 
争似当初， 
不曾相见， 
免恁恼人肠肚。 
绿丛无语。 
空留得、宝刀翦处。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>尊前一曲歌。 
歌里千重意， 
才欲歌时泪已流， 
恨应更、多於泪。 
试问缘何事。 
不语如痴醉。 
我亦情多不忍闻， 
怕和我、成憔悴。
                        </pre>
            </li>
            
            <li>
                <h3>
                    合欢带
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>楼台高下玲珑。 
斗芳草、绿阴浓。 
芍药孤栖香艳晚， 
见樱桃、万颗初红。 
巢喧乳燕， 
珠帘镂曳， 
满户香风。 
罩纱帏、象床屏枕， 
昼眠才似朦胧。 
起来无语更兼慵。 
念分明、事成空。 
被你厌厌牵系我， 
怪纤腰、绣带宽松。 
春来早是， 
分飞两处， 
长恨西东。 
到如今、扇移明月， 
簟铺寒浪与谁同。
                        </pre>
            </li>
            
            <li>
                <h3>
                    安公子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>又是春将半。 
杏花零落闲庭院。 
天气有时阴淡淡， 
绿杨轻软。 
连画阁、绣帘半卷。 
招新燕。 
残黛敛、独倚阑干遍。 
暗思前事， 
月下风流， 
狂踪无限。 
惜恐莺花晚。 
更堪容易相抛远。 
离恨结成心上病， 
几时消散。 
空际有、断云片片。 
遥峰暖。 
闻杜宇、终日哀啼怨。 
暮烟芳草， 
写望迢迢， 
甚时重见。
                        </pre>
            </li>
            
            <li>
                <h3>
                    少年游
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>小楼归燕又黄昏。 
寂寞锁高门。 
轻风细雨， 
惜花天气， 
相次过春分。 
画堂无绪， 
初燃绛蜡， 
罗帐掩馀薰。 
多情不解怨王孙。 
任薄倖、一从君。
                        </pre>
            </li>
            
            <li>
                <h3>
                    山亭柳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>晓来风雨， 
万花飘落。 
叹韶光虚过。 
却芳草萋萋， 
映楼台、淡烟漠漠。 
纷纷絮飞院宇， 
燕子过朱阁。 
玉容淡妆添寂寞。 
檀郎孤愿太情薄。 
数归期， 
绝信约。 
暗添春宵恨， 
平康恣迷欢乐。 
时时闷饮绿醑， 
甚转转、思量著。
                        </pre>
            </li>
            
            <li>
                <h3>
                    巫山一段云
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>笑拟条风戏， 
装迟谷雨催。 
彩云飞下柳楼台。 
千朵一时开。 
惜恐尘埃染， 
惊疑紫府来。 
有时香喷入人怀。 
魂断客徘徊。
                        </pre>
            </li>
            
            <li>
                <h3>
                    忆汉月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>红杏一枝遥见。 
凝露粉愁香怨。 
吹开吹谢任春风， 
恨流莺、不能拘管。 
曲池连夜雨， 
绿水上、碎红千片。 
直拟移来向深院。 
任凋零、不孤双眼。
                        </pre>
            </li>
            
            <li>
                <h3>
                    惜春令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>春梦无凭犹懒起。 
银烛尽、画帘低垂。 
小庭杨柳黄金翠， 
桃脸两三枝。 
妆阁慵梳洗。 
闷无绪、玉箫抛掷。 
絮飘纷纷人疏远， 
空对日迟迟。
                        </pre>
            </li>
            
            <li>
                <h3>
                    更漏子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>雪肌轻， 
花脸薄。 
愁困不忺梳掠。 
眉翠袅， 
眼波长。 
偎人言语香。 
看难厌， 
怜不足。 
苦恨别离何速。 
珠树远， 
彩鸾孤。 
今生重见无。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>养花天气近清明。 
丝雨酿寒轻。 
满眼春工如绣。 
消磨不尽离情。 
行行又宿， 
小桃旧坞， 
芳草邮亭。 
唤起两眉新恨。 
绿杨深处啼莺。
                        </pre>
            </li>
            
            <li>
                <h3>
                    朝玉阶·朝天子
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 杜安世</p>
                <pre>帘卷春寒小雨天。 
牡丹花落尽， 
悄庭轩。 
高空双燕舞翩翩。 
无风轻絮坠， 
暗苔钱。 
拟将幽怨写香笺。 
中心多少事， 
语难传。 
思量真个恶因缘。 
那堪长梦见， 
在伊边。
                        </pre>
            </li>
            
            <li>
                <h3>
                    河满子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>细雨裛开红杏， 
新妆粉面鲜明。 
东君何事交来早， 
更无绿叶同荣。 
独倚青楼吟赏， 
目前无限轻盈。 
命薄不依栏槛， 
或占郊坰。 
清香繁艳真堪爱， 
枉教寂寞凋零。 
相次牡丹芍药， 
王孙谁道多情。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 杜安世</p>
                <pre>横画功夫想未全。 
双双文彩羽仪鲜。 
和鸣偕老是天然。 
暮雨并深流细草， 
暖风交颈傍清涟。 
羡他真个好因缘。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>帘外微风。 
云雨回踪。 
银釭烬冷锦帏中。 
枕上深盟， 
年少心事， 
陡顿成空。 
岭外白头翁。 
到没由逢。 
一床鸳被叠香红。 
明月满庭花似绣， 
闷不见虫虫。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>每到春来长如病。 
玉容瘦与薄妆称。 
不惯被人抛掷。 
思当本。 
奈向後期全无定。 
早是厌厌愁欲凝。 
花间众禽愁难听。 
天赋多情翻成恨。 
有谁问。 
花屏一点炉烟暝。
                        </pre>
            </li>
            
            <li>
                <h3>
                    燕归梁
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>风摆红绦卷画帘。 
宝鉴慵拈。 
日高梳洗几时忺。 
金盆水， 
弄纤纤。 
髻云松亸衣斜褪， 
和娇懒、瘦岩岩。 
离愁更被宿酲兼。 
空赢得， 
病厌厌。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 杜安世</p>
                <pre>晴景融融春色浅。 
落尽梅花千万片。 
小池冰解水纹生， 
消息未闻梁上燕。 
楼倚轻寒风力软。 
目断孤云天自远。 
又还依旧去年时， 
寂寞病容人怪见。
                        </pre>
            </li>
            
            <li>
                <h3>
                    玉阑干
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>珠帘怕卷春残景。 
小雨牡丹零欲尽。 
庭轩悄悄燕高空， 
风飘絮、绿苔侵径。 
欲将幽恨传愁信。 
想後期、无个凭定。 
几回独睡不思量， 
还悠悠、梦里寻趁。
                        </pre>
            </li>
            
            <li>
                <h3>
                    瑞鹧鸪
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 杜安世</p>
                <pre>夜来风雨损馀芳。 
数片衰红落槛傍。 
媚景背人容易去， 
半轩飞絮日空长。 
从来不信相思切， 
及至如今倍感伤。 
独立黄昏绣帘外， 
可堪新月露圆光。
                        </pre>
            </li>
            
            <li>
                <h3>
                    端正好
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 杜安世</p>
                <pre>栏菊愁烟沾秋露。 
天微冷、双燕辞去。 
月明空照别离苦。 
透素光、穿朱户。 
夜来西风雕寒树。 
凭阑望、迢遥长路。 
花笺写就此情绪。 
特寄传、知何处。
                        </pre>
            </li>
            
            <li>
                <h3>
                    胡捣练
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>数枝半敛半开时， 
洞阁晓妆新注。 
宝香格艳姿天赋。 
甘被群芳妒。 
狂风横雨且相饶， 
又恐有彩云迎去。 
牵破少年心情， 
无计为长主。
                        </pre>
            </li>
            
            <li>
                <h3>
                    苏幕遮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>尽思量， 
还叵耐。 
因甚当初， 
故故相招买。 
早是幽欢多障碍。 
更遣分飞， 
脉脉如天外。 
有心怜， 
无计奈。 
两处厌厌， 
一点虚恩爱。 
独上高楼临暮霭。 
凭暖朱阑， 
这意无人会。
                        </pre>
            </li>
            
            <li>
                <h3>
                    菊花新
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 杜安世</p>
                <pre>怎奈花残又莺老。 
槛里青梅数枝小。 
新荷长池沼。 
当晴昼、燕子声闹。 
亭栏花绽颜色好。 
风雨催催、等闲开了。 
酒醒暗思量， 
无个事、甚刚烦恼。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>游丝欲堕还重上。 
春残日永人相望。 
花共燕争飞。 
青梅细雨枝。 
离愁终未解。 
忘了依前在。 
拟待不寻思。 
刚眠梦见伊。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>红颜绿鬓催人老。 
世事何时了。 
君心天意与年光。 
春花未遍已秋霜。 
为谁忙。 
樽前正好闲风月。 
莫话生离别。 
直饶终日踏红尘。 
浮名浮利枉劳神。 
更愁萦。
                        </pre>
            </li>
            
            <li>
                <h3>
                    行香子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>黄金叶细， 
碧玉枝纤。 
初暖日、当乍晴天。 
向武昌溪畔， 
於彭泽门前。 
陶潜影， 
张绪态， 
两相牵。 
数株堤面， 
几树桥边。 
嫩垂条、絮荡轻绵。 
系长江舴艋， 
拂深院秋千。 
寒食下， 
半和雨， 
半和烟。
                        </pre>
            </li>
            
            <li>
                <h3>
                    贺圣朝
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>牡丹盛拆春将暮。 
群芳羞妒。 
几时流落在人间， 
半间仙露。 
馨香艳冶， 
吟看醉赏， 
叹谁能留住。 
莫辞持烛夜深深， 
怨等闲风雨。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>夜雨朝晴， 
东风微冷。 
雕梁燕子闲相并。 
後园次第数芳菲， 
千香百艳年年定。 
步险楼高， 
人赊途迥。 
烟芜冉冉斜阳暝。 
红笺写尽寄无因， 
想伊不信人成病。
                        </pre>
            </li>
            
            <li>
                <h3>
                    采明珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>雨乍收， 
小院尘消， 
云淡天高露冷。 
坐看月华生， 
射玉楼清莹。 
蟋蟀鸣金井。 
下帘帏、悄悄空阶， 
败叶坠风， 
惹动闲愁， 
千端万绪难整。 
秋夜永。 
凉天迥。 
可不念光景。 
嗟薄命。 
倏忽少年， 
忍交孤令。 
灯闪红窗影。 
步回廊、懒入香闺， 
暗落泪珠满面， 
谁人知我， 
为伊成病。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>日长天气， 
深深庭院， 
又是春愁滋味。 
池边昨夜雨兼风， 
战红杏、馀香乱坠。 
阴阴亭榭， 
暖烟轻柳， 
万缕黄金窣地。 
一双新燕却重来， 
但暗把、罗巾掩泪。
                        </pre>
            </li>
            
            <li>
                <h3>
                    鹤冲天
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 杜安世</p>
                <pre>清明天气。 
永日愁如醉。 
台榭绿阴浓， 
薰风细。 
燕子巢方就， 
盆池小， 
新荷蔽。 
恰是逍遥际。 
单夹衣裳， 
半栊软玉肌体。 
石榴美艳， 
一撮红绡比。 
窗外数修篁， 
寒相倚。 
有个关心处， 
难相见、空凝睇。 
行坐深闺里。 
懒更妆梳， 
自知新来憔悴。
                        </pre>
            </li>
            
    </ul>
</body>

</html>