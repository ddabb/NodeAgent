<!DOCTYPE html>
<html lang="zh-CN">

<head>
    <meta charset="UTF-8">
    <title>
        萧遘
    </title>
</head>

<body>
    <h1>
        萧遘
    </h1>
    <p><strong>朝代:</strong>
        唐代
    </p>
    <p><strong>生平:</strong>
        萧遘，徐国公嵩之四代孙。咸通五年，登进士第。僖宗幸蜀，拜相，后为伪煴所污，赐死。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和王侍中谒张恶子庙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 萧遘</p>
                <pre>青骨祀吴谁让德， 
紫华居越亦知名。 
未闻一剑传唐主， 
长拥千山护蜀城。 
斩马威棱应扫荡， 
截蛟锋刃俟升平。 
酂侯为国亲箫鼓， 
堂上神筹更布兵。
                        </pre>
            </li>
            
            <li>
                <h3>
                    成都
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 萧遘</p>
                <pre>月晓已开花市合， 
江平偏见竹簰多。 
好教载取芳菲树， 
剩照岷天瑟瑟波。
                        </pre>
            </li>
            
            <li>
                <h3>
                    春诗
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 萧遘</p>
                <pre>南国韶光早， 
春风送腊来。 
水堤烟报柳， 
山寺雪惊梅。 
练色铺江晚， 
潮声逐渚回。 
青旗问沽酒， 
何处拨寒醅？
                        </pre>
            </li>
            
    </ul>
</body>

</html>