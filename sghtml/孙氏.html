<!DOCTYPE html>
<html lang="zh-CN">

<head>
    <meta charset="UTF-8">
    <title>
        孙氏
    </title>
</head>

<body>
    <h1>
        孙氏
    </h1>
    <p><strong>朝代:</strong>
        唐代
    </p>
    <p><strong>生平:</strong>
        孙氏乐昌（一作安）人，进士孟昌期妻也。善诗，每代夫作。一日忽曰：&amp;quot;才思非妇人事。&amp;quot;遂焚其集。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    白蜡烛诗
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孙氏</p>
                <pre>景胜银釭香比兰， 
一条白玉偪人寒。 
他时紫禁春风夜， 
醉草天书仔细看。
                        </pre>
            </li>
            
            <li>
                <h3>
                    谢人送酒
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孙氏</p>
                <pre>谢将清酒寄愁人， 
澄澈甘香气味真。 
好是绿窗风月夜， 
一杯摇荡满怀春。
                        </pre>
            </li>
            
            <li>
                <h3>
                    闻琴
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 孙氏</p>
                <pre>玉指朱弦轧复清， 
湘妃愁怨最难听。 
初疑飒飒凉风劲， 
又似萧萧暮雨零。 
近比流泉来碧嶂， 
远如玄鹤下青冥。 
夜深弹罢堪惆怅， 
露湿丛兰月满庭。
                        </pre>
            </li>
            
    </ul>
</body>

</html>