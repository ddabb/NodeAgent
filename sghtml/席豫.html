<!DOCTYPE html>
<html lang="zh-CN">

<head>
    <meta charset="UTF-8">
    <title>
        席豫
    </title>
</head>

<body>
    <h1>
        席豫
    </h1>
    <p><strong>朝代:</strong>
        唐代
    </p>
    <p><strong>生平:</strong>
        席豫，字建侯，襄阳人，徙家河南。进士及第。开元中，累官考功员外郎，典举得士，三迁中书舍人，与韩休、许景先、徐安贞、孙逖相次掌制诰，皆有能名。天宝初，改尚书左丞，检校礼部尚书。明皇登朝元阁赋诗，群臣属和，帝以豫诗最工。诏曰：&amp;quot;诗人之首出，作者之冠冕也。&amp;quot;诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和圣制答张说南出雀鼠谷
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 席豫</p>
                <pre>鸣銮初幸代， 
旋盖欲横汾。 
山尽千旗出， 
郊平五校分。 
前林已暄景， 
后壑尚寒氛。 
风送箫韶曲， 
花铺黼黻文。 
盐梅推上宰， 
礼乐统中军。 
献赋纡天札， 
飘飖飞白云。
                        </pre>
            </li>
            
            <li>
                <h3>
                    奉和圣制送张说巡边
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 席豫</p>
                <pre>圣主重兵权， 
分符属大贤。 
中军仍执政， 
丞相复巡边。 
翕习戎装动， 
张皇庙略宣。 
朝荣承睿札， 
野饯转行旃。 
亭障东缘海， 
沙场北际天。 
春冬见岩雪， 
朝夕候烽烟。 
已勒封山记， 
犹闻遣戍篇。 
五营将月合， 
八阵与云连。 
经略图方远， 
怀柔道更全。 
归来画麟阁， 
蔼蔼武功传。
                        </pre>
            </li>
            
            <li>
                <h3>
                    奉和敕赐公主镜
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 席豫</p>
                <pre>令节颁龙镜， 
仙辉下凤台。 
含灵万象入， 
写照百花开。 
色与皇明散， 
光随圣泽来。 
妍媸冰鉴里， 
从此愧非才。
                        </pre>
            </li>
            
            <li>
                <h3>
                    江行纪事二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 席豫</p>
                <pre>飘飖任舟楫， 
回合傍江津。 
后浦情犹在， 
前山赏更新。 
树深烟幂幂， 
滩浅石磷磷。 
川路南行远， 
淹留惜此辰。 
江汛春风势， 
山楼曙月辉。 
猿攀紫岩饮， 
鸟拂清潭飞。 
古树崩沙岸， 
新苔覆石矶。 
津途赏无限， 
征客暂忘归。
                        </pre>
            </li>
            
    </ul>
</body>

</html>