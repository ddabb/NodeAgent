<!DOCTYPE html>
<html lang="zh-CN">

<head>
    <meta charset="UTF-8">
    <title>
        钱应庚
    </title>
</head>

<body>
    <h1>
        钱应庚
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 钱应庚</p>
                <pre>折阑难寄远， 
渺汀蒲， 
烟思共依依。 
甚檐花听断， 
骚章歌罢， 
此意谁知。 
满眼孤村流水， 
肠断去年时。 
过了端阳日， 
重问归期。 
同是天涯羁旅， 
叹湘灵鼓瑟， 
笑我全非。 
九江风雨外， 
有客淡忘归。 
正目渺、骞情愁予， 
又吴潮、吹上竹枝词。 
西窗夜， 
待剪灯深坐， 
却话相思。
                        </pre>
            </li>
            
            <li>
                <h3>
                    台城路
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 钱应庚</p>
                <pre>一庭芳草闲春书， 
疏疏弄帘花影。 
鼓子风喧， 
苔痕雨润， 
还听蛙声鸣井。 
沉吟坐暝。 
正绮席杯空， 
蕙炉烟冷。 
老去无情， 
好春不减旧芳景。 
天涯谁念倦旅， 
闭门风雨意， 
独自禁领。 
南浦歌长， 
西堂梦远， 
往事不堪追省。 
沧浪望迥。 
记那日归舟， 
此怀犹骋。 
莫倚危楼， 
乱红愁万顷。
                        </pre>
            </li>
            
            <li>
                <h3>
                    春草碧
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 钱应庚</p>
                <pre>故人胸次藏三略。 
鸥鹭小溪边， 
重寻约。 
千门兵火萧条， 
回首华亭有归鹤。 
城郭是耶非， 
伤前昨。 
相逢谩说新诗， 
多君郢削。 
随分一枝安， 
甘依泊。 
书囊再睹雄文， 
帷幄忠言似良药。 
携手问何时， 
承平乐。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 钱应庚</p>
                <pre>往事俄惊如梦， 
白头追感前时。 
半生辛苦为吟诗。 
词笔轮君工致。 
世变俱成老大， 
年来更觉衰迟。 
通家欲结岁寒期。 
未必天工无意。
                        </pre>
            </li>
            
            <li>
                <h3>
                    隔浦莲
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 钱应庚</p>
                <pre>绯榴开满露井。 
竹映琅＊莹。 
幔卷方池雨， 
微微落飞檐影。 
荷盖擎万柄。 
明妆靓。 
浪破鱼吹镜。 
翠禽并。 
梅风乍起， 
桃笙微带新润。 
潇湘旧梦， 
唤我绿蓑归兴。 
凭遍阑干暗自省。 
人静。 
夕阳移下清景。
                        </pre>
            </li>
            
    </ul>
</body>

</html>