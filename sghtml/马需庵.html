<!DOCTYPE html>
<html lang="zh-CN">

<head>
    <meta charset="UTF-8">
    <title>
        马需庵
    </title>
</head>

<body>
    <h1>
        马需庵
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    太常引
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 马需庵</p>
                <pre>人生能得几相逢。 
漫中夜， 
忆元龙。 
白发调儿童。 
问百巧、谁教百穷。 
几时携手， 
浮香亭上， 
一醉发春红。 
天地醉乡中。 
放长袖、婆娑晚风。
                        </pre>
            </li>
            
            <li>
                <h3>
                    望海潮
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 马需庵</p>
                <pre>流年如电， 
归心似水， 
求田问舍悠悠。 
蚁穴蜂衙， 
燕巢鸠计， 
元龙久厌拘囚。 
回首羡沙鸥。 
待清风北渚， 
明月南楼。 
奈世事多艰， 
此身天地一虚舟。 
青衫白发堪羞。 
岂儒冠误我， 
命压人头。 
太学三年， 
京华十口， 
算来依旧淹留。 
别后几经秋。 
想音容渐老， 
文采风流。 
安得浮香亭上， 
羯鼓
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 马需庵</p>
                <pre>关山渺无际， 
何处认三韩。 
辽阳烟树千里， 
回首路漫漫。 
暂屈元龙湖海， 
坐镇东方雅俗， 
心与野云闲。 
姓字九天上， 
早晚召君还。 
记当时， 
题好句， 
醉中看。 
二难兄弟俱在， 
门外驻金鞍。 
一别流年似水， 
暗想浮生如梦， 
赢得鬓毛斑。 
何日一尊酒， 
相对谢东山。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 马需庵</p>
                <pre>元龙豪气消磨， 
鬓毛衰飒成何事。 
九衢乌帽， 
黄尘几色， 
花前沉醉。 
落落情怀， 
悠悠岁月， 
欲归无地。 
三年太晏， 
朝还夕去， 
笑坐客、青毡弊。 
一线微官束缚， 
似秋菊落英无味。 
暮凉风景， 
片帆烟雨， 
长河千里。 
今日南来， 
倚楼王粲， 
不堪憔悴。 
问荆州早晚， 
定垂青顾， 
写平生滞。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 马需庵</p>
                <pre>百年浮世几人闲。 
说求官。 
近长安。 
不道长安， 
行路古来难。 
白璧明珠天地里， 
人不识， 
暗中看。 
自怜东野一生寒。 
两眉攒。 
锁苍山。 
须信丹梯， 
千丈杳难攀。 
何日举杯凌浩荡， 
同一醉， 
尽清欢。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 马需庵</p>
                <pre>红炉画阁。 
有酒须同乐。 
千古独醒终是错。 
休笑刘伶毕卓。 
小槽酒滴珍珠。 
请君任意零沽。 
试饮三杯春露， 
出门定要人扶。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 马需庵</p>
                <pre>双鬓星星， 
更能消、几番离别。 
人北去， 
直教孤负， 
清明时节。 
何处池塘春草梦， 
谁家院落梨花月。 
但子规、枝上劝人归， 
空啼血。 
思往事， 
云千叠。 
休倚仗， 
心如铁。 
叹风埃褴缕， 
浩歌长铗。 
和气已从天上日， 
暮寒洗尽山阴雪。 
待我心、飞步到三台， 
须调燮。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 马需庵</p>
                <pre>流水易换， 
客梦迷烟草。 
回首望高城， 
记西山、重重翠扫。 
横塘秋水， 
云锦万荷莲， 
思往日， 
对薰风， 
沉醉花前倒。 
而今青镜， 
白发催人老。 
后会一尊同， 
放元龙、座中吟啸。 
虚名误我， 
依旧广文寒， 
归来好。 
酒阑
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 马需庵</p>
                <pre>未要花枝照眼， 
且教尊酒扶头。 
人生佳处好迟留。 
放我论文会友。 
赢得清时无事， 
算来白甚闲愁。 
百年日月水东流。 
少壮几时回首。
                        </pre>
            </li>
            
    </ul>
</body>

</html>