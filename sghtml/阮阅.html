<!DOCTYPE html>
<html lang="zh-CN">

<head>
    <meta charset="UTF-8">
    <title>
        阮阅
    </title>
</head>

<body>
    <h1>
        阮阅
    </h1>
    <p><strong>朝代:</strong>
        宋代
    </p>
    <p><strong>生平:</strong>
        阮阅（？-？） 字闳休，舒城（在今安徽）人。元丰八年（1085）进士。榜名美成。自户部郎官责知巢县，宣和中，知郴州。建炎初，知袁州。致仕，寓居宜春。有《松菊集》、《诗话总龟》。《松菊集》今不传。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 阮阅</p>
                <pre>晓云舒瑞。 
寒影初回长日至。 
罗袜新成。 
更有何人继後尘。 
绮窗寒浅。 
尽道朝来添一线。 
秉烛须游。 
已减铜壶昨夜筹。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 阮阅</p>
                <pre>芝检下中天， 
春寒犹浅。 
馀闰银蟾许重看。 
满城灯火， 
又遍高楼深院。 
宝鞍催绣毂， 
香风软。 
憔悴慢翁， 
萧条古县。 
随分良辰试开宴。 
且倾芳酒， 
共听新声弦管。 
夜阑人未散， 
更筹转。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 阮阅</p>
                <pre>赵家姊妹， 
合在昭阳殿。 
因甚人间有飞燕。 
见伊底， 
尽道独步江南， 
便江北、也何曾惯见。 
惜伊情性好， 
不解嗔人， 
长带桃花笑时脸。 
向尊前酒底， 
得见些时， 
似恁地、能得几回细看。 
待不眨眼儿、觑著伊， 
将眨眼底工夫， 
剩看几遍。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 阮阅</p>
                <pre>楼上黄昏杏花寒。 
斜月小栏干。 
一双燕子， 
两行征雁， 
画角声残。 
绮窗人在东风里， 
洒泪对春闲。 
也应似旧， 
盈盈秋水， 
淡淡春山。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 阮阅</p>
                <pre>驿使初回， 
新阳才报。 
时和倍觉青春早。 
华灯和月拥朱轓， 
花间万点寒星小。 
团扇歌清， 
重裀舞妙。 
游人只恐归来悄。 
明年亲侍辇舆行， 
未应肯记濡须好。
                        </pre>
            </li>
            
            <li>
                <h3>
                    锦堂春·锦堂春慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 阮阅</p>
                <pre>江入重关， 
山围翠巘， 
湖边自古巢阳。 
正梅残林坞， 
冰泮池塘。 
闻道当年父老， 
记梅福、曾隐南昌。 
有长堤万柳， 
映□参差， 
尽是甘棠。 
共夸金斗。
                        </pre>
            </li>
            
    </ul>
</body>

</html>