<!DOCTYPE html>
<html lang="zh-CN">

<head>
    <meta charset="UTF-8">
    <title>
        姚揆
    </title>
</head>

<body>
    <h1>
        姚揆
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    晚步
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 姚揆</p>
                <pre>陋巷贫疑本姓颜， 
晚来闲步出林间。 
数声长笛吹沈日， 
一片残云点破山。 
岛寺渐疏敲石磬， 
渔家方半掩柴关。 
迟回从此搜吟久， 
待得溪头月上还。
                        </pre>
            </li>
            
            <li>
                <h3>
                    村行
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 姚揆</p>
                <pre>天淡雨初晴， 
游人恨不胜。 
乱山啼蜀魄， 
孤棹宿巴陵。 
影暗村桥柳， 
光寒水寺灯。 
罢吟思故国， 
窗外有渔罾。
                        </pre>
            </li>
            
            <li>
                <h3>
                    秋日江东晚行
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 姚揆</p>
                <pre>迢迢驱马过江东， 
此际令人恨莫穷。 
一撮秋烟堤上白， 
半轮残日岭头红。 
路岐滋味犹如旧， 
乡曲声音渐不同。 
含思看看到梁苑， 
画楼丝竹彻遥空。
                        </pre>
            </li>
            
            <li>
                <h3>
                    颍川客舍
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 姚揆</p>
                <pre>素琴孤剑尚闲游， 
谁共芳尊话唱酬。 
乡梦有时生枕上， 
客情终日在眉头。 
云拖雨脚连天去， 
树夹河声绕郡流。 
回首帝京归未得， 
不堪吟倚夕阳楼。
                        </pre>
            </li>
            
    </ul>
</body>

</html>