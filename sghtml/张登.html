<!DOCTYPE html>
<html lang="zh-CN">

<head>
    <meta charset="UTF-8">
    <title>
        张登
    </title>
</head>

<body>
    <h1>
        张登
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张登，南阳人。江南士掾满岁，计相表为殿中侍御史，董赋江南，俄拜漳州刺史。集六卷，今存诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    上巳泛舟得迟字
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张登</p>
                <pre>令节推元巳， 
天涯喜有期。 
初筵临泛地， 
旧俗祓禳时。 
枉渚潮新上， 
残春日正迟。 
竹枝游女曲， 
桃叶渡江词。 
风鹢今方退， 
沙鸥亦未疑。 
且同山简醉， 
倒载莫褰帷。
                        </pre>
            </li>
            
            <li>
                <h3>
                    仲秋夜郡内西亭对月
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 张登</p>
                <pre>天高月满影悠悠， 
一夜炎荒并觉秋。 
气与露清凝众草， 
色如霜白怯轻裘。 
高临华宇还知隙， 
静映长江不共流。 
□直西倾河汉曙， 
遗风犹想武昌楼。
                        </pre>
            </li>
            
            <li>
                <h3>
                    冬至夜郡斋宴别前华阴卢主簿
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张登</p>
                <pre>虎宿方冬至， 
鸡人积夜筹。 
相逢一尊酒， 
共结两乡愁。 
王俭花为府， 
卢谌幄内璆。 
明朝更临水， 
怅望岭南流。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 张登</p>
                <pre>孤高齐帝石， 
萧洒晋亭峰。 
境旷穷山外， 
城标涨海头。
                        </pre>
            </li>
            
            <li>
                <h3>
                    小雪日戏题绝句
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张登</p>
                <pre>甲子徒推小雪天， 
刺梧犹绿槿花然。 
融和长养无时歇， 
却是炎洲雨露偏。
                        </pre>
            </li>
            
            <li>
                <h3>
                    招客游寺
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张登</p>
                <pre>江城吏散卷春阴， 
山寺鸣钟隔雨深。 
招取遗民赴僧社， 
竹堂分坐静看心。
                        </pre>
            </li>
            
            <li>
                <h3>
                    送王主簿游南海
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张登</p>
                <pre>平生推久要， 
留滞共三年。 
明日东南路， 
穷荒雾露天。 
旷怀常寄酒， 
素业不言钱。 
道在贫非病， 
时来丑亦妍。 
过山乘蜡屐， 
涉海附楼船。 
行矣无为恨， 
宗门有大贤。
                        </pre>
            </li>
            
            <li>
                <h3>
                    重阳宴集同用寒字
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张登</p>
                <pre>锡宴逢佳节， 
穷荒亦共欢。 
恩深百日泽， 
雨借九秋寒。 
望气人谣洽， 
临风客以难。 
座移山色在， 
杯尽菊香残。 
欲识投醪遍， 
应从落帽看。 
还宵须命烛， 
举首谢三官。
                        </pre>
            </li>
            
    </ul>
</body>

</html>