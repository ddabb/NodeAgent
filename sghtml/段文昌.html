<!DOCTYPE html>
<html lang="zh-CN">

<head>
    <meta charset="UTF-8">
    <title>
        段文昌
    </title>
</head>

<body>
    <h1>
        段文昌
    </h1>
    <p><strong>朝代:</strong>
        唐代
    </p>
    <p><strong>生平:</strong>
        段文昌，字墨卿，一字景初。贞元初，授校书郎，累擢翰林学士、中书舍人。穆宗即位，拜中书侍郎同中书门下平章事。未逾年，出为剑南、西川节度使。文宗立，拜御史大夫，节度淮南，徙荆南，终西川节度。集三十卷。今存诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    晚夏登张仪楼呈院中诸公
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 段文昌</p>
                <pre>重楼窗户开， 
四望敛烟埃。 
远岫林端出， 
清波城下回。 
乍疑蝉韵促， 
稍觉雪风来。 
并起乡关思， 
销忧在酒杯。
                        </pre>
            </li>
            
            <li>
                <h3>
                    还别业寻龙华山寺广宣上人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 段文昌</p>
                <pre>十里惟闻松桂风， 
江山忽转见龙宫。 
正与休师方话旧， 
风烟几度入楼中。
                        </pre>
            </li>
            
            <li>
                <h3>
                    郊庙歌辞·享太庙乐章·象德舞
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 段文昌</p>
                <pre>肃肃清庙， 
登显至德。 
泽周八荒， 
兵定四极。 
生物咸遂， 
群盗灭息。 
明圣钦承， 
子孙千亿。
                        </pre>
            </li>
            
            <li>
                <h3>
                    题武担寺西台
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 段文昌</p>
                <pre>秋天如镜空， 
楼阁尽玲珑。 
水暗馀霞外， 
山明落照中。 
鸟行看渐远， 
松韵听难穷。 
今日登临意， 
多欢语笑同。
                        </pre>
            </li>
            
    </ul>
</body>

</html>