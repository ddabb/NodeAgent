<!DOCTYPE html>
<html lang="zh-CN">

<head>
    <meta charset="UTF-8">
    <title>
        崔善为
    </title>
</head>

<body>
    <h1>
        崔善为
    </h1>
    <p><strong>朝代:</strong>
        唐代
    </p>
    <p><strong>生平:</strong>
        崔善为，贝州武城人。善历数。仕隋，为文林郎。尝领丁匠五百人，营仁寿宫。杨素为总监，来按实，善为持簿暗唱，五百人无一差失，素大惊。稍迁楼烦司户书佐，密劝高祖举义旗。兵起，署为大将军府司户参军，转尚书左丞。贞观中，历大理、司农二卿，出为秦州刺史。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    答王无功九日
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔善为</p>
                <pre>秋来菊花气， 
深山客重寻。 
露叶疑涵玉， 
风花似散金。 
摘来还泛酒， 
独坐即徐斟。 
王弘贪自醉， 
无复觅杨林。
                        </pre>
            </li>
            
            <li>
                <h3>
                    答王无功冬夜载酒乡馆
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔善为</p>
                <pre>颁条忝贵郡， 
悬榻久相望。 
处士同杨郑， 
邦君谢李疆。 
讵知方拥彗， 
逢子敬惟桑。 
明朝蓬户侧， 
会自谒任棠。
                        </pre>
            </li>
            
    </ul>
</body>

</html>