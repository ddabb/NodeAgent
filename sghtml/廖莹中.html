<!DOCTYPE html>
<html lang="zh-CN">

<head>
    <meta charset="UTF-8">
    <title>
        廖莹中
    </title>
</head>

<body>
    <h1>
        廖莹中
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    个侬
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 廖莹中</p>
                <pre>恨个侬无赖， 
卖娇眼、春心偷掷。 
苍苔花落， 
先印下一双春迹。 
花不知名， 
香才闻气， 
似月下箜篌， 
蒋山倾国。 
半解罗襟， 
蕙薰微度， 
镇宿粉、栖香双蝶。 
语态眠情， 
感多情、轻怜细阅。 
休问望宋墙高， 
窥韩路隔。 
寻寻觅觅。 
又暮雨凝碧。 
花径横烟， 
红扉映月， 
尽一刻、千金堪值。 
卸袜熏笼， 
藏灯衣桁， 
任裹臂金斜， 
搔头玉滑。 
更恨檀郎， 
恶怜深惜。 
尽颤袅、周旋倾侧。 
软玉香钩， 
怪无端、凤珠微脱。 
多少怕晓听钟， 
琼钗暗擘。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 廖莹中</p>
                <pre>请诸君著眼， 
来看我、福华编。 
记江上秋风， 
鲸漦涨雪， 
雁徼迷烟。 
一时几多人物， 
只我公、只手护山川。 
争睹阶符瑞象， 
又扶红日中天。 
因怀下走奉櫜鞬。 
磨盾夜无眠。 
知重开宇宙， 
活人万万， 
合寿千千。 
凫鷖太平世也， 
要东还、赴上是何年。 
消得清时钟鼓， 
不妨平地神仙。
                        </pre>
            </li>
            
    </ul>
</body>

</html>