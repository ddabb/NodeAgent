<!DOCTYPE html>
<html lang="zh-CN">

<head>
    <meta charset="UTF-8">
    <title>
        张又新
    </title>
</head>

<body>
    <h1>
        张又新
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张又新，字孔昭，工部侍郎荐之子。元和中，擢第，历左右补阙，坐李逢吉党，贬江州刺史。后附李训，迁刑部郎中。训死，复贬申州刺史。诗十七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    三月五日陪大夫泛长沙东湖
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张又新</p>
                <pre>上巳余风景， 
芳辰集远坰。 
彩舟浮泛荡， 
绣毂下娉婷。 
栖树回葱蒨， 
笙歌转杳冥。 
湖光迷翡翠， 
草色醉蜻蜓。 
鸟弄桐花日， 
鱼翻谷雨萍。 
从今留胜会， 
谁看画兰亭。
                        </pre>
            </li>
            
            <li>
                <h3>
                    中界山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>瑟瑟峰头玉水流， 
晋时遗迹更堪愁。 
愁人到此劳长望， 
何处烟波是祖州。
                        </pre>
            </li>
            
            <li>
                <h3>
                    华盖山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>一岫坡陀凝绿草， 
千重虚翠透红霞。 
愁来始上消归思， 
见尽江城数百家。
                        </pre>
            </li>
            
            <li>
                <h3>
                    吹台山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>吹台山上彩烟凝， 
日落云收叠翠屏。 
应谓焦桐堪采斫， 
不知谁是柳吴兴。
                        </pre>
            </li>
            
            <li>
                <h3>
                    孤屿
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>碧水逶迤浮翠巘， 
绿萝蒙密媚晴江。 
不知谁与名孤屿， 
其实中川是一双。
                        </pre>
            </li>
            
            <li>
                <h3>
                    帆游山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>涨海尝从此地流， 
千帆飞过碧山头。 
君看深谷为陵后， 
翻覆人间未肯休。
                        </pre>
            </li>
            
            <li>
                <h3>
                    春草池
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>谢公梦草一差微， 
谪宦当时道不机。 
且谓飞霞游赏地， 
池塘烟柳亦依依。
                        </pre>
            </li>
            
            <li>
                <h3>
                    游白鹤山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>白鹤山边秋复春， 
张文宅畔少风尘。 
欲驱五马寻真隐， 
谁是当初□竹人。
                        </pre>
            </li>
            
            <li>
                <h3>
                    牡丹
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>牡丹一朵值千金， 
将谓从来色最深。 
今日满栏开似雪， 
一生辜负看花心。
                        </pre>
            </li>
            
            <li>
                <h3>
                    罗浮山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>江北重峦积翠浓， 
绮霞遥映碧芙蓉。 
不知末后沧溟上， 
减却瀛洲第几峰。
                        </pre>
            </li>
            
            <li>
                <h3>
                    行田诗
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>白石岩前湖水春， 
湖边旧境有清尘。 
欲追谢守行田意， 
今古同忧是长人。
                        </pre>
            </li>
            
            <li>
                <h3>
                    谢池
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>郡郭东南积谷山， 
谢公曾是此跻攀。 
今来惟有灵池月， 
犹是婵娟一水间。
                        </pre>
            </li>
            
            <li>
                <h3>
                    赠广陵妓
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>云雨分飞二十年， 
当时求梦不曾眠。 
今来头白重相见， 
还上襄王玳瑁筵。
                        </pre>
            </li>
            
            <li>
                <h3>
                    青岙山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>灵海泓澄匝翠峰， 
昔贤心赏已成空。 
今朝亭馆无遗制， 
积水沧浪一望中。
                        </pre>
            </li>
            
            <li>
                <h3>
                    青障山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张又新</p>
                <pre>一派远光澄碧月， 
万株耸翠猎金飙。 
陶仙谩学长生术， 
暑往寒来更寂寥。
                        </pre>
            </li>
            
    </ul>
</body>

</html>