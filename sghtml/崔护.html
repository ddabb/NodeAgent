<!DOCTYPE html>
<html lang="zh-CN">

<head>
    <meta charset="UTF-8">
    <title>
        崔护
    </title>
</head>

<body>
    <h1>
        崔护
    </h1>
    <p><strong>朝代:</strong>
        唐代
    </p>
    <p><strong>生平:</strong>
        崔护，字殷功，博陵人。贞元十二年登第。终岭南节度使。诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    三月五日陪裴大夫泛长沙东湖
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔护</p>
                <pre>上巳馀风景， 
芳辰集远坰。 
彩舟浮泛荡， 
绣毂下娉婷。 
林树回葱蒨， 
笙歌入杳冥。 
湖光迷翡翠， 
草色醉蜻蜓。 
鸟弄桐花日， 
鱼翻谷雨萍。 
从今留胜会， 
谁看画兰亭。
                        </pre>
            </li>
            
            <li>
                <h3>
                    五月水边柳
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔护</p>
                <pre>结根挺涯涘， 
垂影覆清浅。 
睡脸寒未开， 
懒腰晴更软。 
摇空条已重， 
拂水带方展。 
似醉烟景凝， 
如愁月露泫。 
丝长鱼误恐， 
枝弱禽惊践。 
长别几多情， 
含春任攀搴。
                        </pre>
            </li>
            
            <li>
                <h3>
                    山鸡舞石镜
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔护</p>
                <pre>庐峰开石镜， 
人说舞山鸡。 
物象纤无隐， 
禽情只自迷。 
景当烟雾歇， 
心喜锦翎齐。 
宛转乌呈彩， 
婆娑凤欲栖。 
何言资羽族， 
在地得天倪。 
应笑翰音者， 
终朝饮败醯。
                        </pre>
            </li>
            
            <li>
                <h3>
                    郡斋三月下旬作
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔护</p>
                <pre>春事日已歇， 
池塘旷幽寻。 
残红披独坠， 
嫩绿间浅深。 
偃仰卷芳褥， 
顾步爱新阴。 
谋春未及竟， 
夏初遽见侵。
                        </pre>
            </li>
            
            <li>
                <h3>
                    题都城南庄
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 崔护</p>
                <pre>去年今日此门中， 
人面桃花相映红。 
人面不知何处去， 
桃花依旧笑春风。
                        </pre>
            </li>
            
    </ul>
</body>

</html>