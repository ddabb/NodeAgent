<!DOCTYPE html>
<html lang="zh-CN">

<head>
    <meta charset="UTF-8">
    <title>
        廖融
    </title>
</head>

<body>
    <h1>
        廖融
    </h1>
    <p><strong>朝代:</strong>
        唐代
    </p>
    <p><strong>生平:</strong>
        廖融，字元素。隐居衡山。诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    古桧
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 廖融</p>
                <pre>何人见植初， 
老树梵王居。 
山鬼暗栖托， 
樵夫难破除。 
声高秋汉迥， 
影倒月潭虚。 
尽日无僧倚， 
清风长有余。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 廖融</p>
                <pre>圭灶先知晓， 
盆池别见天， 
古寺寻僧饭， 
寒岩衣鹿裘。 
云穿捣药屋， 
雪压钓鱼舟。
                        </pre>
            </li>
            
            <li>
                <h3>
                    梦仙谣
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 廖融</p>
                <pre>琪木扶疏系辟邪， 
麻姑夜宴紫皇家。 
银河旌节摇波影， 
珠阁笙箫吸月华。 
翠凤引游三岛路， 
赤龙齐驾五云车。 
星稀犹倚虹桥立， 
拟就张骞搭汉槎。
                        </pre>
            </li>
            
            <li>
                <h3>
                    谢翁宏以诗百篇见示
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 廖融</p>
                <pre>高奇一百篇， 
造化见工全。 
积思游沧海， 
冥搜入洞天。 
神珠迷罔象， 
端玉匪雕镌。 
休叹不得力， 
离骚千古传。
                        </pre>
            </li>
            
            <li>
                <h3>
                    赠天台逸人
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 廖融</p>
                <pre>移桧托禅子， 
携家上赤城。 
拂琴天籁寂， 
奇支枕海涛生。 
云白寒峰晚， 
鸟歌春谷晴。 
又闻求桂楫， 
载月十洲行。
                        </pre>
            </li>
            
            <li>
                <h3>
                    退宫妓
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 廖融</p>
                <pre>神仙风格本难俦， 
曾从前皇翠辇游。 
红踯躅繁金殿暖， 
碧芙蓉笑水宫秋。 
宝筝钿剥阴尘覆， 
锦帐香消画烛幽。 
一旦色衰归故里， 
月明犹梦按梁州。
                        </pre>
            </li>
            
            <li>
                <h3>
                    题伍彬屋壁
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 廖融</p>
                <pre>圆塘绿水平， 
鱼跃紫莼生。 
要路贫无力， 
深村老退耕。 
犊随原草远， 
蛙傍堑篱鸣。 
拨棹茶川去， 
初逢谷雨晴。
                        </pre>
            </li>
            
    </ul>
</body>

</html>