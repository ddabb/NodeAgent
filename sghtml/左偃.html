<!DOCTYPE html>
<html lang="zh-CN">

<head>
    <meta charset="UTF-8">
    <title>
        左偃
    </title>
</head>

<body>
    <h1>
        左偃
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    句
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 左偃</p>
                <pre>胡笳闻欲死， 
汉月望还生。 
日华离碧海， 
云影散青霄。
                        </pre>
            </li>
            
            <li>
                <h3>
                    寄庐山白上人
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 左偃</p>
                <pre>潦倒门前客， 
闲眠岁又残。 
连天数峰雪， 
终日与谁看。 
万丈高松古， 
千寻落水寒。 
仍闻有新作， 
懒寄入长安。
                        </pre>
            </li>
            
            <li>
                <h3>
                    寄鉴上人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 左偃</p>
                <pre>一从携手阻戈鋋， 
屈指如今已十年。 
长记二林同宿夜， 
竹斋听雨共忘眠。
                        </pre>
            </li>
            
            <li>
                <h3>
                    寄韩侍郎
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 左偃</p>
                <pre>谋身谋隐两无成， 
拙计深惭负耦耕。 
渐老可堪怀故国， 
多愁翻觉厌浮生。 
言诗幸遇明公许， 
守朴甘遭俗者轻。 
今日况闻搜草泽， 
独悲憔悴卧升平。
                        </pre>
            </li>
            
            <li>
                <h3>
                    汉宫词
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 左偃</p>
                <pre>寒烛照清夜， 
笙歌隔藓墙。 
一从飞燕入， 
便不见君王。
                        </pre>
            </li>
            
            <li>
                <h3>
                    江上晚泊
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 左偃</p>
                <pre>寒云淡淡天无际， 
片帆落处沙鸥起。 
水阔风高日复斜， 
扁舟独宿芦花里。
                        </pre>
            </li>
            
            <li>
                <h3>
                    秋晚野望
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 左偃</p>
                <pre>倚筇聊一望， 
何处是秦川。 
草色初晴路， 
鸿声欲暮天。
                        </pre>
            </li>
            
            <li>
                <h3>
                    言怀别同志
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 左偃</p>
                <pre>渐老将谁托， 
劳生每自惭。 
何当重携手， 
风雨满江南。
                        </pre>
            </li>
            
            <li>
                <h3>
                    送人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 左偃</p>
                <pre>一茎两茎华发生， 
千枝万枝梨花白。 
春色江南独未归， 
今朝又送还乡客。
                        </pre>
            </li>
            
            <li>
                <h3>
                    送君去
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 左偃</p>
                <pre>关河月未晓， 
行子心已急。 
佳人无一言， 
独背残灯泣。
                        </pre>
            </li>
            
            <li>
                <h3>
                    郊原晚望怀李秘书
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 左偃</p>
                <pre>归鸟入平野， 
寒云在远村。 
徒令睇望久， 
不复见王孙。
                        </pre>
            </li>
            
    </ul>
</body>

</html>