<!DOCTYPE html>
<html lang="zh-CN">

<head>
    <meta charset="UTF-8">
    <title>
        张震
    </title>
</head>

<body>
    <h1>
        张震
    </h1>
    <p><strong>朝代:</strong>
        宋代
    </p>
    <p><strong>生平:</strong>
        张震，河间人。江西采访使。诗一首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    宿金河戍
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 张震</p>
                <pre>朝发铁麟驿， 
夕宿金河戍。 
奔波急王程， 
一日千里路。 
但见容鬓改， 
不知岁华暮。 
悠悠沙漠行， 
王事弥多故。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张震</p>
                <pre>青梅如豆， 
断送春归去。 
小绿间长红， 
看几处、云歌柳舞。 
偎花识面， 
对月共论心， 
携素手， 
采香游， 
踏遍西池路。 
水边朱户。 
曾记销魂处。 
小立背秋千， 
空怅望、娉婷韵度。 
杨花扑面， 
香糁一帘风， 
情脉脉， 
酒厌厌， 
回首斜阳暮。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张震</p>
                <pre>梅子初青春已暮。 
芳草连云， 
绿遍西池路。 
小院绣垂帘半举。 
衔泥紫燕双飞去。 
人在赤阑桥畔住。 
不解伤春， 
还解相思否。 
清梦欲寻犹间阻。 
沙窗一夜萧萧雨。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 张震</p>
                <pre>横素桥边景最佳。 
绿波清浅见琼沙。 
衔泥燕子迎风絮， 
得食鱼儿趁浪花。 
春已暮， 
日初斜。 
画船箫鼓是谁家。 
兰桡欲去空留恋， 
醉倚阑干看晚霞。
                        </pre>
            </li>
            
    </ul>
</body>

</html>