<!DOCTYPE html>
<html lang="zh-CN">

<head>
    <meta charset="UTF-8">
    <title>
        汪梦斗
    </title>
</head>

<body>
    <h1>
        汪梦斗
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    人月圆
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪梦斗</p>
                <pre>寻常一样窗前月， 
人只看中秋。 
年年今夜， 
争寻诗酒， 
共上高楼。 
一奁明镜， 
能圆几度， 
白了人头。 
良辰美景， 
赏心乐事， 
输少年游。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪梦斗</p>
                <pre>西北有神州。 
曾倚斜阳江上楼。 
目断淮南山一抹， 
何由。 
载泪东风洒汴流。 
何事却狂游。 
直驾驴车度白沟。 
自古幽燕为绝塞， 
休愁。 
未是穷荒天尽头。
                        </pre>
            </li>
            
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪梦斗</p>
                <pre>忆旧时、东方□郡， 
东原尽是佳处。 
梁都破了寻南渡， 
几遍狐号鳝舞。 
君试觑。 
环一抹荒城， 
草色今如许。 
芳华旧地。 
曾一上飞云， 
歌台酒馆， 
落日乱鸦度。 
吟情苦。 
滴尽应雄老泪。 
凄酸非是儿女。 
西湖似我西湖否。 
只怕不如西子。 
秋欲暮。 
要一看秋波， 
又自催归计。 
休□浪语。 
待过江说与， 
高车驷马， 
今是朝天路。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪梦斗</p>
                <pre>人言楼观似寥阳。 
巍倚太清傍。 
便有二京赋手， 
也须费力铺张。 
客窗梦断， 
星稀月澹， 
一枕凄凉。 
旧日春风汴水， 
□□多少垂杨。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪梦斗</p>
                <pre>选得官归， 
黄埃满面。 
难於奏赋明光殿。 
秋帆落日渡淮来， 
三杯酒浊凭谁劝。 
旧日佳词， 
自吟一遍。 
绿袍不是嫦娥翦。 
红楼十里古扬州， 
无人为把珠帘卷。
                        </pre>
            </li>
            
            <li>
                <h3>
                    金缕曲·贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪梦斗</p>
                <pre>满目飞明镜。 
忆年时、呼朋楼上， 
畅怀觞咏。 
圆到今宵依前好， 
诗酒不成佳兴。 
身恰在、燕台天近。 
一段凄凉心中事， 
被秋光、照破无馀蕴。 
却不是， 
诉贫病。 
宫庭花草埋幽径。 
想夜深， 
女墙还有， 
过来蟾影。 
千古词人伤情处， 
旧说石城形胜。 
又今说、断桥风韵。 
客里蝉娟都相似， 
只後朝、不见潮来信。 
且喜得， 
四边静。
                        </pre>
            </li>
            
    </ul>
</body>

</html>