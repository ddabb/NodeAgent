<!DOCTYPE html>
<html lang="zh-CN">

<head>
    <meta charset="UTF-8">
    <title>
        邓肃
    </title>
</head>

<body>
    <h1>
        邓肃
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一剪梅·一翦梅
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 邓肃</p>
                <pre>雨过春山翠欲浮。 
影落寒溪碧玉流。 
片帆乘兴挂东风， 
夹岸花香拥去舟。 
尊酒时追李郭游。 
醉卧烟波万事休。 
梦回风定斗杓寒， 
渔笛一声天地秋。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邓肃</p>
                <pre>独宿禅房清梦断， 
鸡声唤起晨钟。 
出门晓月耿寒空。 
小池凝翡翠， 
竹外跨飞虹。 
梅坞不知何处了， 
傍篱临水重重。 
啸歌都在冷香中。 
人间那有此， 
天上广寒宫。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邓肃</p>
                <pre>驿畔争撏草， 
车前自喂牛。 
凤城一别几经秋。 
身在天涯海角、忍回头。 
旅梦惊残月， 
劳生寄小舟。 
都人应也望宸游。 
早晚葱葱佳气、满皇州。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邓肃</p>
                <pre>翠竹谩连云， 
天风不到。 
帘幕重重自热恼。 
冷香忽至， 
爱惜当同芝草。 
井花浮碧玉， 
炎威扫。 
酒渴想东邻， 
忧心如捣。 
纳履生疑谩悔懊。 
未容沈李， 
相对尊前倾倒。 
报君惟短句， 
琼琚好。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邓肃</p>
                <pre>酒阑携手过回廊。 
夜初凉。 
月如霜。 
笑问木樨， 
何日吐天香。 
待插一枝归斗帐， 
和云雨， 
殢襄王。 
如今满目雨新黄。 
绕高堂。 
自芬芳。 
不见堂中， 
携手旧鸳鸯。 
已对秋光成感慨， 
更夜永， 
漏声长。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 邓肃</p>
                <pre>海畔山如碧玉簪。 
天涯消息叹鱼沈。 
赖逢倾国洗愁心。 
莫为世情生旅况， 
且因乐事惜光阴。 
明朝红雨已春深。
                        </pre>
            </li>
            
            <li>
                <h3>
                    瑞鹧鸪
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 邓肃</p>
                <pre>北书一纸惨天容。 
花柳春风不敢秾。 
未学宣尼歌凤德， 
姑从阮籍哭途穷。 
此身已落千山外， 
旧事回思一梦中。 
何日中兴烦吉甫， 
洗开阴翳放晴空。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 邓肃</p>
                <pre>执手两潸然， 
情极都无语。 
去马更匆匆， 
一息迷回顾。 
孤馆得村醪， 
一醉空离绪。 
酒醒却无人， 
帘外三更雨。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邓肃</p>
                <pre>腰肢欲趁杨花去。 
歌声能遏行云住。 
杯酒醉东风。 
羁愁一洗空。 
谪仙清饮露。 
意在飞琼侣。 
未醉即求归。 
新词句欲飞。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邓肃</p>
                <pre>执手长亭无一语。 
泪眼汪汪， 
滴下阳关句。 
牵马欲行还复住。 
春风吹断梨花雨。 
海角三千千叠路。 
归侍玉皇， 
那复回头顾。 
旌旆已因风月驻。 
何妨醉过清明去。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邓肃</p>
                <pre>腊雪犹埋石巘， 
春风已入梅梢。 
冷香随马上琼瑶。 
不与时人同到。 
拍手恐惊星斗， 
高歌已在烟霄。 
醉呼玉女解金貂。 
笑问何如蓬岛。
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邓肃</p>
                <pre>龙头一语定闽山。 
黄色上眉间。 
诏书促归金阙， 
玉带侍天颜。 
拢象板， 
亸宫鬟。 
唱阳关。 
从容禁闼， 
若念林泉， 
应寄书还。
                        </pre>
            </li>
            
            <li>
                <h3>
                    长相思令·长相思
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 邓肃</p>
                <pre>一重溪。 
两重溪。 
溪转山回路欲迷。 
朱阑出翠微。 
梅花飞。 
雪花飞。 
醉卧幽亭不掩扉。 
冷香寻梦归。
                        </pre>
            </li>
            
    </ul>
</body>

</html>