<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈恕可
    </title>
</head>

<body>
    <h1>
        陈恕可
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    桂枝香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈恕可</p>
                <pre>西风故国。 
记乍免内黄， 
归梦溪曲。 
还是秦星夜映， 
楚霜秋足。 
无肠枉抱东流恨， 
任年年、褪匡微绿。 
草汀篝火， 
芦洲纬箔， 
早寒渔屋。 
叙旧别、芳蒭荐玉。 
正香擘新橙， 
清泛佳菊。 
依约行沙乱雪， 
误惊窗竹。 
江湖岁晚相思远， 
对寒灯、谩怀幽独。 
嫩汤浮眼， 
枯形蜕壳， 
断魂重续。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈恕可</p>
                <pre>素姬初宴瑶池， 
佩环误落云深处。 
分香华井， 
洗妆湘渚， 
天姿淡泞。 
碧盖吹凉， 
玉冠迎晓， 
盈盈笑语。 
记当时乍识， 
江明夜静， 
只愁被、婵娟误。 
几点沙边飞鹭。 
旧盟寒、远迷烟雨。 
相思未尽， 
纤罗曳水， 
清铅泣露。 
玉镜台空， 
银瓶绠绝， 
断魂何许。 
待今宵试探， 
中流一叶， 
共凌波去。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈恕可</p>
                <pre>蜕仙飞佩流空远， 
珊珊数声林杪。 
薄暑眠轻， 
浓阴听久， 
勾引凄凉多少。 
长吟未了。 
想犹怯高寒， 
又移深窈。 
与整绡衣， 
满身风露正清晓。 
微薰庭院昼永， 
那回曾记得， 
如诉幽抱。 
断响难寻， 
馀悲独省， 
叶底还惊秋早。 
齐宫路杳。 
叹往事魂消， 
夜阑人悄。 
谩省轻盈， 
粉奁双鬓好。
                        </pre>
            </li>
            
    </ul>
</body>

</html>