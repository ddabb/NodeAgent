<!DOCTYPE html>
<html lang="zh-CN">

<head>
    <meta charset="UTF-8">
    <title>
        洪迈
    </title>
</head>

<body>
    <h1>
        洪迈
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪迈</p>
                <pre>绮席流欢欢正洽， 
高楼佳气重重。 
钗头小篆烛花红。 
直须将喜事， 
来报主人公。 
桂月十分春正半， 
广寒宫殿葱葱。 
姮娥相对曲阑东。 
云梯知不远， 
平步蹑东风。
                        </pre>
            </li>
            
            <li>
                <h3>
                    六州
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 洪迈</p>
                <pre>尧传舜， 
盛事千古难并。 
回龙驭， 
辞凤掖， 
北内别有蓬瀛。 
为天子父， 
册鸿名。 
万年千岁福康宁。 
春秋不说楚冥灵。 
莱衣彩戏， 
汉殿玉卮轻。 
宸游今不见， 
烟外落霞明。 
前回丁未， 
雾塞神京。 
正同符、光武中兴。 
擎天独力扶倾。 
定宗庙， 
保河山， 
乾坤整顿庚庚。 
功成了， 
脱屣遗荣。 
访崆峒、空与丹庭。 
笑挹尘寰、不留行。 
吾皇哀恋， 
泪血洒神旌。 
肠断涛江渡， 
明日稽山暮云， 
东望元陵。
                        </pre>
            </li>
            
            <li>
                <h3>
                    十二时·忆少年
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪迈</p>
                <pre>璧门双阙转苍龙。 
德寿俨祗宫。 
轩屏正坐， 
天子亲拜天公。 
仪绅笏， 
罗鵷鹭， 
粲庭中。 
仙家欢不尽， 
人世寿无穷。 
谁知云路， 
玉京成就， 
催返璇穹。 
转手万缘空。 
见说烟霄好处， 
不与下方同。 
尘合雾迷濛。 
笙箫寥寂， 
楼阁玲珑。 
中兴大业， 
巍巍稽古成功。 
事去孤鸿。 
忍听宵柝晨锺。 
灵举驾， 
素帏低， 
杳庞茸。 
渐江潮， 
万神护， 
川後滋恭。 
因山祗事， 
崔嵬禹穴， 
此日重逢。 
柏城封。 
愁长夜、起悲风。 
歌清庙、千古诵高宗。
                        </pre>
            </li>
            
            <li>
                <h3>
                    导引
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 洪迈</p>
                <pre>寒日短， 
草露朝晞。 
仙鹤下， 
梦云归。 
大椿亭畔苍苍柳， 
怅无由、挽住天衣。 
昭阳深， 
暝鸦飞。 
愁带箭、恋恩栖。 
笳箫三叠奏， 
都人悲泪袂成帷。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪迈</p>
                <pre>雨涩风悭， 
双溪閟、几曾洋溢。 
长长是、非霞散绮， 
岫云凝碧。 
修禊欢游今不讲， 
流觞故事何从觅。 
待它时、水到却寻盟， 
筹输一。 
燕舞倦， 
莺吟毕。 
春肯住， 
才明日。 
池塘波绿皱， 
小荷争出。 
童子舞雩浑怅望， 
吾人提笔谁飘逸。 
记去年， 
修竹暮天寒， 
无踪迹。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪迈</p>
                <pre>院落深沉， 
池塘寂静。 
帘钩卷上梨花影。 
宝筝拈得雁难寻， 
篆香消尽山空冷。 
钗凤斜欹， 
鬓蝉不整。 
残红立褪慵看镜。 
杜鹃啼月一声声， 
等闲又是三春尽。
                        </pre>
            </li>
            
    </ul>
</body>

</html>