<!DOCTYPE html>
<html lang="zh-CN">

<head>
    <meta charset="UTF-8">
    <title>
        李泳
    </title>
</head>

<body>
    <h1>
        李泳
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    定风波
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李泳</p>
                <pre>点点行人趁落晖。 
摇摇烟艇出渔扉。 
一路水香流不断。 
零乱。 
春潮绿浸野蔷薇。 
南去北来愁几许， 
登临怀古欲沾衣。 
试问越王歌舞地。 
佳丽。 
只今惟有鹧鸪啼。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李泳</p>
                <pre>危楼云雨上， 
其下水扶天。 
群山四合， 
飞动寒翠落檐前。 
尽是秋清栏槛， 
一笑波翻涛怒， 
雪阵卷苍烟。 
炎暑去无迹， 
清驶久翩翩。 
夜将阑， 
人欲静， 
月初圆。 
素娥弄影， 
光射空际绿婵娟。 
不用濯缨垂钓， 
唤取龙宫仙驾， 
耕此万琼田。 
横笛望中起， 
吾意已超然。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李泳</p>
                <pre>门掩长安道。 
卷重帘、垂杨散暑， 
嫩凉生早。 
午梦惊回庭阴翠， 
蝶舞莺吟未了。 
政露冷、芙蓉池沼。 
金雁尘昏么弦断， 
理馀音、尚想腰支袅。 
欢渐远， 
思还绕。 
临皋望极苍江渺。 
晚潮平、湘烟万顷， 
断虹残照。 
彩舫凌波分飞後， 
别浦菱花自老。 
问锦鲤、何时重到。 
楼迥层城看不见， 
对潇潇、暮雨怜芳草。 
幽恨阔、楚天杳。
                        </pre>
            </li>
            
    </ul>
</body>

</html>