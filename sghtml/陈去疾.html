<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈去疾
    </title>
</head>

<body>
    <h1>
        陈去疾
    </h1>
    <p><strong>朝代:</strong>
        唐代
    </p>
    <p><strong>生平:</strong>
        陈去疾，字文医，侯官人。元和十四年及第，历官邕管副使。诗十三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    偶题
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 陈去疾</p>
                <pre>魂梦天南垂， 
宿昔万里道。 
池台花气深， 
到处生春草。
                        </pre>
            </li>
            
            <li>
                <h3>
                    元夕京城和欧阳衮
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈去疾</p>
                <pre>兰焰芳芬彻晓开， 
珠光新霭映人来。 
歌迎甲夜催银管， 
影动繁星缀玉台。 
别有朱门春澹荡， 
不妨芝火翠崔嵬。 
此时月色同沾醉， 
何处游轮陌上回。
                        </pre>
            </li>
            
            <li>
                <h3>
                    塞下曲
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陈去疾</p>
                <pre>春至金河雪似花， 
萧条玉塞但胡沙。 
晓来重上关城望， 
惟见惊尘不见家。
                        </pre>
            </li>
            
            <li>
                <h3>
                    忆山中
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陈去疾</p>
                <pre>长吟重悒然， 
为忆山中年。 
清瑟泛遥夜， 
乱花随暮烟。 
珠林馀露气， 
乳窦滴香泉。 
迹远尘埃外， 
花开绮藻前。 
岩罗云貌逸， 
竹抱水容妍。 
蕙磴飞英绕， 
萍潭片影悬。 
林藏诸曲胜， 
台擅一峰偏。 
会可标真寄， 
焚香对石筵。
                        </pre>
            </li>
            
            <li>
                <h3>
                    春宫曲
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陈去疾</p>
                <pre>流莺春晓唤樱桃， 
花外传呼殿影高。 
抱里琵琶最承宠， 
君王敕赐玉檀槽。
                        </pre>
            </li>
            
            <li>
                <h3>
                    西上辞母坟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陈去疾</p>
                <pre>高盖山头日影微， 
黄昏独立宿禽稀。 
林间滴酒空垂泪， 
不见丁宁嘱早归。
                        </pre>
            </li>
            
            <li>
                <h3>
                    赋得骐骥长鸣
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陈去疾</p>
                <pre>骐骥忻知己， 
嘶鸣忽异常。 
积悲摅怨抑， 
一举彻穹苍。 
迹类三年鸟， 
心驰五达庄。 
何言从蹇踬， 
今日逐腾骧。 
牛皂休维絷， 
天衢恣陆梁。 
向非逢伯乐， 
谁足见其长。
                        </pre>
            </li>
            
            <li>
                <h3>
                    踏歌行
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈去疾</p>
                <pre>鸳鸯楼下万花新， 
翡翠宫前百戏陈。 
夭矫翔龙衔火树， 
飞来瑞凤散芳春。 
仙跸初传紫禁香， 
瑞云开处夜花芳。 
繁弦促管升平调， 
绮缀丹莲借月光。
                        </pre>
            </li>
            
            <li>
                <h3>
                    送人谪幽州
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陈去疾</p>
                <pre>临路深怀放废惭， 
梦中犹自忆江南。 
莫言塞北春风少， 
还胜炎荒入瘴岚。
                        </pre>
            </li>
            
            <li>
                <h3>
                    送林刺史简言之漳州
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈去疾</p>
                <pre>江树欲含曛， 
清歌一送君。 
征骖辞荔浦， 
别袂暗松云。 
路狭横柯度， 
山深坠叶闻。 
明朝宿何处， 
未忍醉中分。
                        </pre>
            </li>
            
            <li>
                <h3>
                    送韩将军之雁门
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈去疾</p>
                <pre>荒塞峰烟百道驰， 
雁门风色暗旌旗。 
破围铁骑长驱疾， 
饮血将军转战危。 
画角吹开边月静， 
缦缨不信虏尘窥。 
归来长揖功成后， 
黄石当年故有期。
                        </pre>
            </li>
            
            <li>
                <h3>
                    采莲曲
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陈去疾</p>
                <pre>粉光花色叶中开， 
荷气衣香水上来。 
棹响清潭见斜领， 
双鸳何事亦相猜。
                        </pre>
            </li>
            
    </ul>
</body>

</html>