<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈偕
    </title>
</head>

<body>
    <h1>
        陈偕
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈偕</p>
                <pre>芰荷风、涤面恰麦秋， 
应倒著春衣。 
渡晓溪云湿， 
日流尘脚， 
露滉蛛丝。 
调翼受风雏燕， 
弱不解争泥。 
衬琅玕锦院， 
竹外蔷薇。 
立久阑干凭暖， 
看行鱼吹沫， 
波晕平池。 
藓痕斑础石， 
渐雨熟梅时。 
傍短篱、成团粉蝶， 
掠野花、相逐□高低。 
忘言处， 
徽弦乍拂， 
流水先知。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈偕</p>
                <pre>岚影浮春， 
云容阁雨， 
澄泓碧展玻璃。 
高低楼观， 
窗户舞涟漪。 
别有轻盈水面， 
清讴起、舟叶如飞。 
沙堤上， 
垂鞭信马， 
柳重绿交枝。 
渐残红倒影， 
金波潋滟， 
弦管催归。 
看飘香陈粉， 
满路扶携。 
不尽湖边风月， 
孤山下、猿鸟须知。 
东风里、年年此水， 
贮尽是和非。
                        </pre>
            </li>
            
    </ul>
</body>

</html>