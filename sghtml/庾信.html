<!DOCTYPE html>
<html lang="zh-CN">

<head>
    <meta charset="UTF-8">
    <title>
        庾信
    </title>
</head>

<body>
    <h1>
        庾信
    </h1>
    <p><strong>朝代:</strong>
        南北朝
    </p>
    <p><strong>生平:</strong>
        庾信(513-581)字子山，南阳新野（今河南）人。他是南北朝最后一位优秀诗人，他的诗直接影响着唐代的诗风，在一定程度上，也可说是唐诗的先驱。有《庾子山集》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和侃法师
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 庾信</p>
                <pre>秦关望楚路， 
灞岸想江潭。 
几人应落泪， 
看君马向南。
                        </pre>
            </li>
            
            <li>
                <h3>
                    咏怀
                </h3>
                <p><strong>形式:</strong>
                    未知
                </p>
                <p><strong>标签:</strong>
                    南北朝, 庾信</p>
                <pre>畴昔国土遇， 
生平知己恩。 
直言珠可吐， 
宁知炭欲吞。 
一顾重尺璧， 
千金轻一言。 
悲伤刘孺子， 
凄怆史皇孙。 
无因同武骑， 
归守霸陵园。
                        </pre>
            </li>
            
            <li>
                <h3>
                    奉和山池
                </h3>
                <p><strong>形式:</strong>
                    未知
                </p>
                <p><strong>标签:</strong>
                    南北朝, 庾信</p>
                <pre>乐宫多暇豫， 
望苑暂回舆。 
鸣笳陵绝浪， 
飞盖历通渠。 
桂亭花未落， 
桐门叶半疏。 
荷风惊浴鸟， 
桥影聚行鱼。 
日落含山气， 
云归带雨余。
                        </pre>
            </li>
            
            <li>
                <h3>
                    寄王琳
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 庾信</p>
                <pre>玉关道路远， 
金陵信使疏。 
独下千行泪， 
开君万里书。
                        </pre>
            </li>
            
            <li>
                <h3>
                    望渭水
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 庾信</p>
                <pre>树似新亭岸， 
沙如龙尾湾。 
犹言吟溟浦， 
应有落帆归。
                        </pre>
            </li>
            
            <li>
                <h3>
                    杨柳歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    南北朝, 庾信</p>
                <pre>河边杨柳百丈枝， 
别有长条踠地垂。 
河水冲激根株危， 
倏忽河中风浪吹。 
可怜巢里凤凰儿， 
无故当年生别离。 
流槎一去上天池， 
织女支机当见随。 
谁言从来荫数国， 
直用东南一小枝。 
昔日公子出南皮， 
何处相寻玄武陂。 
骏马翩翩西北驰， 
左右弯弧仰月支。 
连钱障泥渡水骑， 
白玉手板落盘螭。 
君言丈夫无意气， 
试问燕山那得碑。 
凤凰新管萧史吹， 
朱鸟春窗玉女窥。 
衔云酒杯赤玛瑙， 
照日食螺紫琉璃。 
百年霜露奄离披， 
一旦功名不可为。 
定是怀王作计误， 
无事翻复用张仪。 
不如饮酒高阳池， 
日暮归时倒接离。 
武昌城下谁见移， 
官渡营前那可知。 
独忆飞絮鹅毛下， 
非复青丝马尾垂。 
欲与梅花留一曲， 
共将长笛管中吹。
                        </pre>
            </li>
            
            <li>
                <h3>
                    重别周尚书
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    南北朝, 庾信</p>
                <pre>阳关万里道， 
不见一人归。 
惟有河边雁， 
秋来南向飞。
                        </pre>
            </li>
            
    </ul>
</body>

</html>