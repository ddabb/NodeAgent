<!DOCTYPE html>
<html lang="zh-CN">

<head>
    <meta charset="UTF-8">
    <title>
        牛希济
    </title>
</head>

<body>
    <h1>
        牛希济
    </h1>
    <p><strong>朝代:</strong>
        唐代
    </p>
    <p><strong>生平:</strong>
        牛希济（公元872？－？）陇西（今甘肃东南部）人，牛峤之侄，在后蜀曾担任过翰林学士、御史中丞等职、后降于后唐，后唐明宗曾拜为雍州节度副使。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    中兴乐
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 牛希济</p>
                <pre>池塘暖碧浸晴晖， 
濛濛柳絮轻飞。 
红蕊凋来， 
醉梦还稀。 
春云空有雁归， 
珠帘垂。 
东风寂寞， 
恨郎抛掷， 
泪湿罗衣。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 牛希济</p>
                <pre>峭碧参差十二峰， 
冷烟寒树重重。 
瑶姬宫殿是仙踪。 
金炉珠帐， 
香霭昼偏浓。 
一自楚王惊梦断， 
人间无路相逢。 
至今云雨带愁容。 
月斜江上， 
征棹动晨钟。 
谢家仙观寄云岑， 
岩萝拂地成阴。 
洞房不闭白云深。 
当时丹灶， 
一粒化黄金。 
石壁霞衣犹半挂， 
松风长似鸣琴。 
时闻唳鹤起前林。 
十洲高会， 
何处许相寻。 
渭阙宫城秦树凋， 
玉楼独上无憀。 
含情不语自吹箫。 
调清和恨， 
天路逐风飘。 
何事乘龙人忽降， 
似知深意相招。 
三清携手路非遥。 
世间屏障， 
彩笔画娇饶。 
江绕黄陵春庙闲， 
娇莺独语关关。 
满庭重叠绿苔斑。 
阴云无事， 
四散自归山。 
箫鼓声稀香烬冷， 
月娥敛尽弯环。 
风流皆道胜人间， 
须知狂客， 
判死为红颜。 
素洛春光潋滟平， 
千重媚脸初生。 
凌波罗袜势轻轻。 
烟笼日照， 
珠翠半分明。 
风引宝衣疑欲舞， 
鸾回凤翥堪惊。 
也知心许恐无成。 
陈王辞赋， 
千载有声名。 
柳带摇风汉水滨， 
平芜两岸争匀。 
鸳鸯对浴浪痕新。 
弄珠游女， 
微笑自含春。 
轻步暗移蝉鬓动， 
罗裙风惹轻尘。 
水精宫殿岂无因。 
空劳纤手， 
解佩赠情人。 
洞庭波浪飐晴天， 
君山一点凝烟。 
此中真境属神仙。 
玉楼珠殿， 
相映月轮边。 
万里平湖秋色冷， 
星辰垂影参然。 
橘林霜重更红鲜。 
罗浮山下， 
有路暗相连
                        </pre>
            </li>
            
            <li>
                <h3>
                    奉诏赋蜀主降唐
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 牛希济</p>
                <pre>满城文武欲朝天， 
不觉邻师犯塞烟。 
唐主再悬新日月， 
蜀王难保旧山川。 
非干将相扶持拙， 
自是君臣数尽年。 
古往今来亦如此， 
几曾欢笑几潸然。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 牛希济</p>
                <pre>春山烟欲收， 
天淡星稀小。 
残月脸边明， 
别泪临清晓。 
语已多， 
情未了， 
回首犹重道：记得绿罗裙， 
处处怜芳草。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 牛希济</p>
                <pre>秋已暮， 
重叠关山岐路。 
嘶马摇鞭何处去， 
晓禽霜满树。 
梦断禁城钟鼓， 
泪滴枕檀无数。 
一点凝红和薄雾， 
翠蛾愁不语。
                        </pre>
            </li>
            
            <li>
                <h3>
                    酒泉子
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 牛希济</p>
                <pre>枕转簟凉， 
清晓远钟残梦。 
月光斜， 
帘影动， 
旧炉香。 
梦中说尽相思事， 
纤手匀双泪。 
去年书， 
今日意， 
断人肠。
                        </pre>
            </li>
            
    </ul>
</body>

</html>