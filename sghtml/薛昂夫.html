<!DOCTYPE html>
<html lang="zh-CN">

<head>
    <meta charset="UTF-8">
    <title>
        薛昂夫
    </title>
</head>

<body>
    <h1>
        薛昂夫
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    太常引
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 薛昂夫</p>
                <pre>冷烟千顷酿寒威。 
晓霜重压征衣。 
休教六花飞。 
忆尚有、游人未归。 
江空岁晚， 
故园秋老， 
行色莫依违。 
特地与君期。 
趁南浦、莼鲈正肥。
                        </pre>
            </li>
            
            <li>
                <h3>
                    山坡羊
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 薛昂夫</p>
                <pre>晴云轻漾， 
薰风无浪， 
开樽避暑争相向。 
映湖光， 
逞新妆， 
笙歌鼎沸南湖荡， 
今夜且休回画舫。 
风， 
满座凉； 
莲， 
入梦香。
                        </pre>
            </li>
            
            <li>
                <h3>
                    最高楼
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 薛昂夫</p>
                <pre>登高懒， 
且平地过重阳。 
风雨又何妨。 
问牛山悲泪又何苦， 
龙山佳会又何狂。 
笑渊明， 
便归去， 
又何忙。 
也休说、玉堂金马乐。 
也休说、花与酒， 
一般香。 
西风莫放秋容老， 
时时留待客徜徉。 
便百年， 
浑是醉， 
几千
                        </pre>
            </li>
            
            <li>
                <h3>
                    楚天遥带过清江引
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 薛昂夫</p>
                <pre>屈指数春来， 
弹指惊春去。 
蛛丝网落花， 
也要留春住。 
几日喜春晴， 
几夜愁春雨。 
六曲小山屏， 
题满伤春句。 
春若有情应解语， 
问着无凭据。 
江东日暮云， 
渭北春天树， 
不知那答儿是春住处？
                        </pre>
            </li>
            
            <li>
                <h3>
                    水仙子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 薛昂夫</p>
                <pre>几年无事傍江湖， 
醉倒黄公旧酒垆。 
人间纵有伤心处， 
也不到刘伶坟上土， 
醉乡中不辨贤愚。 
对风流人物， 
看江山画图， 
便醉倒何如！
                        </pre>
            </li>
            
    </ul>
</body>

</html>