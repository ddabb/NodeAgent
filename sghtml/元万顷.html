<!DOCTYPE html>
<html lang="zh-CN">

<head>
    <meta charset="UTF-8">
    <title>
        元万顷
    </title>
</head>

<body>
    <h1>
        元万顷
    </h1>
    <p><strong>朝代:</strong>
        唐代
    </p>
    <p><strong>生平:</strong>
        元万顷，洛阳人，后魏景穆皇帝之裔，起家通事舍人。乾封中，从英国公李勣征高丽，令作檄文。万顷讥其不知守鸭绿之险。莫离支报曰，谨闻命矣。遂移兵守鸭绿，兵不得入。坐流岭外，遇赦还，为北门学士。则天时，迁凤阁侍郎，坐与徐敬业兄弟友善，贬死。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和太子纳妃太平公主出降
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 元万顷</p>
                <pre>象辂初乘雁， 
璇宫早结褵。 
离元应春夕， 
帝子降秋期。 
鸣瑜合清响， 
冠玉丽秾姿。 
和声跻凤掖， 
交影步鸾墀。
                        </pre>
            </li>
            
            <li>
                <h3>
                    奉和春日二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 元万顷</p>
                <pre>花轻蕊乱仙人杏， 
叶密莺喧帝女桑。 
飞云阁上春应至， 
明月楼中夜未央。 
凤辇迎风乘紫阁， 
鸾车避日转彤闱。 
中堂促管淹春望， 
后殿清歌开夜扉。
                        </pre>
            </li>
            
            <li>
                <h3>
                    奉和春日池台
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 元万顷</p>
                <pre>日影飞花殿， 
风文积草池。 
凤楼通夜敞， 
虬辇望春移。
                        </pre>
            </li>
            
    </ul>
</body>

</html>