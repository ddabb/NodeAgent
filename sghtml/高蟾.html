<!DOCTYPE html>
<html lang="zh-CN">

<head>
    <meta charset="UTF-8">
    <title>
        高蟾
    </title>
</head>

<body>
    <h1>
        高蟾
    </h1>
    <p><strong>朝代:</strong>
        唐代
    </p>
    <p><strong>生平:</strong>
        高蟾，河朔人。乾符三年，登进士第。乾宁间，为御史中丞。诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    上高侍郎
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>天上碧桃和露种， 
日边红杏倚云栽。 
芙蓉生在秋江上， 
不向东南怨未开。
                        </pre>
            </li>
            
            <li>
                <h3>
                    偶作二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高蟾</p>
                <pre>丁当玉佩三更雨， 
平帖金闺一觉云。 
明日薄情何处去， 
风流春水不知君。 
霞衣重叠红蝉暖， 
云髻葱笼紫凤寒。 
天上少年分散后， 
一条烟水若为看。
                        </pre>
            </li>
            
            <li>
                <h3>
                    关中
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高蟾</p>
                <pre>风雨去愁晚， 
关河归思凉。 
西游无紫气， 
一夕九回肠。
                        </pre>
            </li>
            
            <li>
                <h3>
                    华清宫
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>何事金舆不再游， 
翠鬟丹脸岂胜愁？ 
重门深锁禁钟后， 
月满骊山宫树秋。
                        </pre>
            </li>
            
            <li>
                <h3>
                    即事
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高蟾</p>
                <pre>三年离水石， 
一旦隐樵渔。 
为问青云上， 
何人识卷舒。
                        </pre>
            </li>
            
            <li>
                <h3>
                    吴门春雨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>吴甸落花春漫漫， 
吴宫芳树晚沈沈。 
王孙不耐如丝雨， 
罥断春风一寸心。
                        </pre>
            </li>
            
            <li>
                <h3>
                    宋汴道中
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高蟾</p>
                <pre>平野有千里， 
居人无一家。 
甲兵年正少， 
日久戍天涯。
                        </pre>
            </li>
            
            <li>
                <h3>
                    归思
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高蟾</p>
                <pre>紫府归期断， 
芳洲别思迢。 
黄金作人世， 
只被岁寒消。
                        </pre>
            </li>
            
            <li>
                <h3>
                    感事
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高蟾</p>
                <pre>浊河从北下， 
清洛向东流。 
清浊皆如此， 
何人不白头？
                        </pre>
            </li>
            
            <li>
                <h3>
                    旅夕
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>风散古陂惊宿雁， 
月临荒戍起啼鸦。 
不堪吟断无人见， 
时复寒灯落一花。
                        </pre>
            </li>
            
            <li>
                <h3>
                    春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高蟾</p>
                <pre>天柱几条支白日， 
天门几扇锁明时。 
阳春发处无根蒂， 
凭仗东风分外吹。 
明月断魂清霭霭， 
平芜归思绿迢迢。 
人生莫遣头如雪， 
纵得春风亦不消。
                        </pre>
            </li>
            
            <li>
                <h3>
                    晚思
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>虞泉冬恨由来短， 
杨叶春期分外长。 
惆怅浮生不知处， 
明朝依旧出沧浪。
                        </pre>
            </li>
            
            <li>
                <h3>
                    楚思
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高蟾</p>
                <pre>叠浪与云急， 
翠兰和意香。 
风流化为雨， 
日暮下巫阳。
                        </pre>
            </li>
            
            <li>
                <h3>
                    永夕
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>云鸿宿处江村冷， 
独狖啼时海国阴。 
不会残灯无一事， 
觉来犹有向隅心。
                        </pre>
            </li>
            
            <li>
                <h3>
                    渔家
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高蟾</p>
                <pre>野水千年在， 
闲花一夕空。 
近来浮世狭， 
何似钓船中。
                        </pre>
            </li>
            
            <li>
                <h3>
                    灞陵亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>一条归梦朱弦直， 
一片离心白羽轻。 
明日灞陵新霁后， 
马头烟树绿相迎。
                        </pre>
            </li>
            
            <li>
                <h3>
                    瓜洲夜泊
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>偶为芳草无情客， 
况是青山有事身。 
一夕瓜洲渡头宿， 
天风吹尽广陵尘。
                        </pre>
            </li>
            
            <li>
                <h3>
                    相和歌辞·长门怨二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 高蟾</p>
                <pre>天上何劳万古春， 
君前谁是百年人。 
魂销尚愧金炉烬， 
思起犹惭玉辇尘。 
烟翠薄情攀不得， 
星芒浮艳采无因。 
可怜明镜来相向， 
何似恩光朝夕新。 
天上凤凰休寄梦， 
人间鹦鹉旧堪悲。 
平生心绪无人识， 
一只金梭万丈丝。
                        </pre>
            </li>
            
            <li>
                <h3>
                    秋
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>阳羡溪声冷骇人， 
洞庭山翠晚凝神。 
天将金玉为风露， 
曾为高秋几度贫。
                        </pre>
            </li>
            
            <li>
                <h3>
                    秋思
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高蟾</p>
                <pre>天地太萧索， 
山川何渺茫。 
不堪星斗柄， 
犹把岁寒量。
                        </pre>
            </li>
            
            <li>
                <h3>
                    秋日北固晚望二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高蟾</p>
                <pre>风含远思翛翛晚， 
日照高情的的秋。 
何事满江惆怅水， 
年年无语向东流。 
泽国路岐当面苦， 
江城砧杵入心寒。 
不知白发谁医得， 
为问无情岁月看。
                        </pre>
            </li>
            
            <li>
                <h3>
                    秋日寄华阳山人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高蟾</p>
                <pre>云木送秋何草草， 
风波凝冷太星星。 
银鞍公子魂俱断， 
玉弩将军涕自零。 
茅洞白龙和雨看， 
荆溪黄鹄带霜听。 
人间不见清凉事， 
犹向溪翁乞画屏。
                        </pre>
            </li>
            
            <li>
                <h3>
                    落花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>一叶落时空下泪， 
三春归尽复何情。 
无人共得东风语， 
半日尊前计不成。
                        </pre>
            </li>
            
            <li>
                <h3>
                    送张道士
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>因将岁月离三岛， 
闲贮风烟在一壶。 
为问金乌头白后， 
人间流水却回无。
                        </pre>
            </li>
            
            <li>
                <h3>
                    途中除夜
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 高蟾</p>
                <pre>南北浮萍迹， 
年华又暗催。 
残灯和腊尽， 
晓角带春来。 
鬓欲渐侵雪， 
心仍未肯灰。 
金门旧知己， 
谁为脱尘埃？
                        </pre>
            </li>
            
            <li>
                <h3>
                    道中有感
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高蟾</p>
                <pre>一醉六十日， 
一裘三十年。 
年华经几日， 
日日掉征鞭。
                        </pre>
            </li>
            
            <li>
                <h3>
                    金陵晚望
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>曾伴浮云归晚翠， 
犹陪落日泛秋声。 
世间无限丹青手， 
一片伤心画不成。
                        </pre>
            </li>
            
            <li>
                <h3>
                    长信宫二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 高蟾</p>
                <pre>天上梦魂何杳杳， 
日宫消息太沈沈。 
君恩不似黄金井， 
一处团圆万丈深。 
天上凤凰休寄梦， 
人间鹦鹉旧堪悲。 
平生心绪无人识， 
一只金梭万丈丝。
                        </pre>
            </li>
            
            <li>
                <h3>
                    长安旅怀
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 高蟾</p>
                <pre>马嘶九陌年年苦， 
人语千门日日新。 
唯有终南寂无事， 
寒光不入帝乡尘。
                        </pre>
            </li>
            
            <li>
                <h3>
                    雪中
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 高蟾</p>
                <pre>金阁倚云开， 
朱轩犯雪来。 
三冬辛苦样， 
天意似难栽。
                        </pre>
            </li>
            
    </ul>
</body>

</html>