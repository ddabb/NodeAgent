<!DOCTYPE html>
<html lang="zh-CN">

<head>
    <meta charset="UTF-8">
    <title>
        王毂
    </title>
</head>

<body>
    <h1>
        王毂
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王毂，字虚中，宜春人，乾宁五年进士第，官终尚书郎。  集三卷。存诗十八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    刺桐花
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王毂</p>
                <pre>南国清和烟雨辰， 
刺桐夹道花开新。 
林梢簇簇红霞烂， 
暑天别觉生精神。 
秾英斗火欺朱槿， 
栖鹤惊飞翅忧烬。 
直疑青帝去匆匆， 
收拾春风浑不尽。
                        </pre>
            </li>
            
            <li>
                <h3>
                    后魏行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王毂</p>
                <pre>力微皇帝谤天嗣， 
太武凶残人所畏。 
一朝羖羊历飞上天， 
子孙尽作河鱼饵。
                        </pre>
            </li>
            
            <li>
                <h3>
                    吹笙引
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王毂</p>
                <pre>娲皇遗音寄玉笙， 
双成传得何凄清。 
丹穴娇雏七十只， 
一时飞上秋天鸣。 
水泉迸泻急相续， 
一束宫商裂寒玉。 
旖旎香风绕指生， 
千声妙尽神仙曲。 
曲终满席悄无语， 
巫山冷碧愁云雨。
                        </pre>
            </li>
            
            <li>
                <h3>
                    春草碧色
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 王毂</p>
                <pre>习习东风扇， 
萋萋草色新。 
浅深千里碧， 
高下一时春。 
嫩叶舒烟际， 
微香动水滨。 
金塘明夕照， 
辇路惹芳尘。 
造化功何广， 
阳和力自均。 
今当发生日， 
沥恳祝良辰。
                        </pre>
            </li>
            
            <li>
                <h3>
                    暑日题道边树
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王毂</p>
                <pre>火轮迸焰烧长空， 
浮埃扑面愁朦朦。 
羸童走马喘不进， 
忽逢碧树含清风。 
清风留我移时住， 
满地浓阴懒前去。 
却叹人无及物功， 
不似团团道边树。
                        </pre>
            </li>
            
            <li>
                <h3>
                    杂曲歌辞·苦热行
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王毂</p>
                <pre>祝融南来鞭火龙， 
火旗焰焰烧天红。 
日轮当午凝不去， 
万国如在洪炉中。 
五岳翠干云彩灭， 
阳侯海底愁波竭。 
何当一夕金风发， 
为我扫却天下热。
                        </pre>
            </li>
            
            <li>
                <h3>
                    梦仙谣三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王毂</p>
                <pre>前程渐觉风光好， 
琪花片片粘瑶草。 
有人遗我五色丹， 
一粒吞之后天老。 
青童递酒金觞疾， 
列坐红霞神气逸。 
笑说留连数日间， 
已是人间一千日。 
瑶台绛节游皆遍， 
异果奇花香扑面。 
松窗梦觉却神清， 
残月林前三两片。
                        </pre>
            </li>
            
            <li>
                <h3>
                    玉树曲
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王毂</p>
                <pre>陈宫内宴明朝日， 
玉树新妆逞娇逸。 
三阁霞明天上开， 
灵鼍振擂神仙出。 
天花数朵风吹绽， 
对舞轻盈瑞香散。 
金管红弦旖旎随， 
霓旌玉佩参差转。 
璧月夜满楼风轻， 
莲舌泠泠词调新。 
当行狎客尽持禄， 
直谏犯颜无一人。 
歌舞未终乐未阕， 
晋王剑上粘腥血。 
君臣犹在醉乡中， 
一面已无陈日月。 
圣唐御宇三百祀， 
濮上桑间宜禁止。 
请停此曲归正声， 
愿将雅乐调元气。
                        </pre>
            </li>
            
            <li>
                <h3>
                    红蔷薇歌
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王毂</p>
                <pre>红霞烂泼猩猩血， 
阿母瑶池晒仙缬。 
晚日春风夺眼明， 
蜀机锦彩浑疑黦。 
公子亭台香触人， 
百花懡罹无精神。 
苎罗西子见应妒， 
风光占断年年新。
                        </pre>
            </li>
            
            <li>
                <h3>
                    赠苍溪王明府有文在手曰长生
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王毂</p>
                <pre>执手长生在， 
人皆号地仙。 
水云真遂性， 
龟鹤足齐年。 
但以酒养气， 
何言命在天。 
况无婚嫁累， 
应拍尚平肩。
                        </pre>
            </li>
            
            <li>
                <h3>
                    送友人归闽
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王毂</p>
                <pre>东南归思切， 
把酒且留连。 
再会知何处， 
相看共黯然。 
猿啼梨岭路， 
月白建溪船。 
莫恋家乡住， 
酬身在少年。
                        </pre>
            </li>
            
            <li>
                <h3>
                    逢道者神和子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王毂</p>
                <pre>珍重神和子， 
闻名五十年。 
童颜终不改， 
绿发尚依然。 
酒里消闲日， 
人间作散仙。 
长生如可慕， 
相逐隐林泉。
                        </pre>
            </li>
            
            <li>
                <h3>
                    鸿门宴
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王毂</p>
                <pre>寰海沸兮争战苦， 
风云愁兮会龙虎。 
四百年汉欲开基， 
项庄一剑何虚舞。 
殊不知人心去暴秦， 
天意归明主。 
项王足底踏汉土， 
席上相看浑未悟。
                        </pre>
            </li>
            
    </ul>
</body>

</html>