<!DOCTYPE html>
<html lang="zh-CN">

<head>
    <meta charset="UTF-8">
    <title>
        冯道
    </title>
</head>

<body>
    <h1>
        冯道
    </h1>
    <p><strong>朝代:</strong>
        唐代
    </p>
    <p><strong>生平:</strong>
        字可道，景城人。初为刘守光参军，后历唐、晋、汉、周，事四姓十君，并在政府。自号长乐老，卒谥文懿，追封瀛王。诗集十卷，今存五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    偶作
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 冯道</p>
                <pre>莫为危时便怆神， 
前程往往有期因。 
须知海岳归明主， 
未必乾坤陷吉人。 
道德几时曾去世， 
舟车何处不通津。 
但教方寸无诸恶， 
狼虎丛中也立身。
                        </pre>
            </li>
            
            <li>
                <h3>
                    北使还京作诗凡五章今仅存其一
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 冯道</p>
                <pre>去年今日奉皇华， 
只为朝廷不为家。 
殿上一杯天子泣， 
门前双节国人嗟。 
龙荒冬往时时雪， 
兔苑春归处处花。 
上下一行如骨肉， 
几人身死掩风沙。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 冯道</p>
                <pre>朝披四袄专藏手， 
夜覆三衾怕露头。 
牛头偏得赐， 
象笏更容持。 
已落地花方遣扫， 
未经霜草莫教锄。 
视草北来唐学士， 
拥旄西去汉将军。
                        </pre>
            </li>
            
            <li>
                <h3>
                    天道
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 冯道</p>
                <pre>穷达皆由命， 
何劳发叹声。 
但知行好事， 
莫要问前程。 
冬去冰须泮， 
春来草自生。 
请君观此理， 
天道甚分明。
                        </pre>
            </li>
            
            <li>
                <h3>
                    放鱼书所钥户
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 冯道</p>
                <pre>高却垣墙钥却门， 
监丞从此罢垂纶。 
池中鱼鳖应相贺， 
从此方知有主人。
                        </pre>
            </li>
            
            <li>
                <h3>
                    赠窦十
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 冯道</p>
                <pre>燕山窦十郎， 
教子有义方。 
灵椿一株老， 
丹桂五枝芳。
                        </pre>
            </li>
            
    </ul>
</body>

</html>