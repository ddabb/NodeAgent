<!DOCTYPE html>
<html lang="zh-CN">

<head>
    <meta charset="UTF-8">
    <title>
        江为
    </title>
</head>

<body>
    <h1>
        江为
    </h1>
    <p><strong>朝代:</strong>
        唐代
    </p>
    <p><strong>生平:</strong>
        宋州人，避乱家建阳。游庐山，师陈贶为诗。集一卷，今存诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临刑诗
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 江为</p>
                <pre>街鼓侵人急， 
西倾日欲斜。 
黄泉无旅店， 
今夜宿谁家。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 江为</p>
                <pre>吟登萧寺旃檀阁， 
醉倚王家玳瑁筵。 
远远朝宗出白云， 
方圆随处性长存。
                        </pre>
            </li>
            
            <li>
                <h3>
                    塞下曲
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 江为</p>
                <pre>万里黄云冻不飞， 
碛烟烽火夜深微。 
胡儿移帐寒笳绝， 
雪路时闻探马归。
                        </pre>
            </li>
            
            <li>
                <h3>
                    岳阳楼
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 江为</p>
                <pre>倚楼高望极， 
展转念前途。 
晚叶红残楚， 
秋江碧入吴。 
云中来雁急， 
天末去帆孤。 
明月谁同我， 
悠悠上帝都。
                        </pre>
            </li>
            
            <li>
                <h3>
                    旅怀
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 江为</p>
                <pre>迢迢江汉路， 
秋色又堪惊。 
半夜闻鸿雁， 
多年别弟兄。 
高风云影断， 
微雨菊花明。 
欲寄东归信， 
裴回无限情。
                        </pre>
            </li>
            
            <li>
                <h3>
                    江行
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 江为</p>
                <pre>越信隔年稀， 
孤舟几梦归。 
月寒花露重， 
江晚水烟微。 
峰直帆相望， 
沙空鸟自飞。 
何时洞庭上， 
春雨满蓑衣。
                        </pre>
            </li>
            
            <li>
                <h3>
                    送客
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 江为</p>
                <pre>明月孤舟远， 
吟髭镊更华。 
天形围泽国， 
秋色露人家。 
水馆萤交影， 
霜洲橘委花。 
何当寻旧隐， 
泉石好生涯。
                        </pre>
            </li>
            
            <li>
                <h3>
                    隋堤柳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 江为</p>
                <pre>锦缆龙舟万里来， 
醉乡繁盛忽尘埃。 
空余两岸千株柳， 
雨叶风花作恨媒。
                        </pre>
            </li>
            
    </ul>
</body>

</html>