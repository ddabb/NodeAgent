<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘褒
    </title>
</head>

<body>
    <h1>
        刘褒
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    六州歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘褒</p>
                <pre>凭深负阻， 
蜂舞肆奔腾。 
龙江上， 
妖氛涨， 
鲸海外， 
白波惊。 
羽檄交飞急， 
玉帐静， 
金韬閟， 
恢远驭， 
振长樱。 
密分兵。 
细草黄沙渺渺， 
西关路、风袅高旌。 
听飞霜令肃， 
坚壁夜无声。 
鼓角何神。 
地中鸣。 
看追风骑， 
攒云槊， 
雷野毂， 
激天钲。 
飞箭集， 
旄头坠， 
长围掩， 
郭东倾。 
振旅观旋凯， 
笳鼓竞， 
绣旗明。 
刀换犊， 
戈藏革， 
士休营。 
黄色赤云交映， 
论功何止蔡州平。 
想环城苍玉， 
深刻入青冥。 
永诏来今。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘褒</p>
                <pre>天淡四垂幕， 
云细不成衣。 
西风扫尽绣翳， 
凉我鬓边丝。 
破匣菱花飞动， 
跨海清光无际， 
草露滴明玑。 
杯到莫停手， 
何用问来期。 
坐虚堂， 
揩病眼， 
溯流辉。 
云山应有幽恨， 
瑶瑟掩金徽。 
河汉无声自转， 
玉兔有情亦老， 
世事巧相违。 
一写谪仙怨， 
双泪满君颐。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘褒</p>
                <pre>东风初縠池波， 
轻阴未放游丝堕。 
新春歌管， 
丰年笑语， 
六街灯火。 
绣毂雕鞍， 
飞尘卷雾， 
水流云过。 
恍扬州十里， 
三生梦觉， 
卷珠箔、映青琐。 
金猊戏掣星桥锁。 
博山香、烟浓百和。 
使君行乐， 
绛纱万炬， 
雪梅千朵。 
羯鼓轰空， 
鵾弦沸晓， 
樱梢微破。 
想明年更好， 
传柑侍宴， 
醉扶狨座。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘褒</p>
                <pre>柳袅金丝， 
梨铺香雪， 
一年春事方中。 
烛前一见， 
花艳觉羞红。 
枕臂香痕未落， 
舟横岸、作计匆匆。 
明朝去， 
暮天平水， 
双桨碧云东。 
隔离歌一阕， 
琵琶声断， 
燕子楼空。 
叹阳台梦杳， 
行雨无踪。 
後会芙蕖未老， 
从今去、日望归鸿。 
愁如织， 
断肠啼鴂， 
饶舌诉东风。
                        </pre>
            </li>
            
            <li>
                <h3>
                    雨中花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘褒</p>
                <pre>缥蒂缃枝， 
玉叶翡英， 
百梢争赴春忙。 
正雨後、蜂黏落絮， 
燕扑晴香。 
遗策谁家荡子， 
唾花何处新妆。 
想流红有恨， 
拾翠无心， 
往事凄凉。 
春愁如海， 
客思翻空， 
带围只看东阳。 
更那堪、玉笙度曲， 
翠羽传觞。 
红泪不胜闺怨， 
白云应老他乡。 
梦回羁枕， 
风惊庭树， 
月在西厢。
                        </pre>
            </li>
            
    </ul>
</body>

</html>