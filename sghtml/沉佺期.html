<!DOCTYPE html>
<html lang="zh-CN">

<head>
    <meta charset="UTF-8">
    <title>
        沉佺期
    </title>
</head>

<body>
    <h1>
        沉佺期
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    杂曲歌辞·古别离
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 沉佺期</p>
                <pre>白水东悠悠， 
中有西行舟。 
舟行有返棹， 
水去无还流。 
奈何生别者， 
戚戚怀远游。 
远游谁当惜， 
所悲会难收。 
自君间芳屣， 
青阳四五遒。 
皓月掩兰室， 
光风虚蕙楼。 
相思无明晦， 
长叹累冬秋。 
离居分迟暮， 
驾高何淹留。
                        </pre>
            </li>
            
            <li>
                <h3>
                    杂曲歌辞·独不见
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 沉佺期</p>
                <pre>卢家小妇郁金堂， 
海燕双栖玳瑁梁。 
九月寒砧催下叶， 
十年征戍忆辽阳。 
白狼河北音书断， 
丹凤城南秋夜长。 
谁知含愁独不见， 
使妾明月照流黄。
                        </pre>
            </li>
            
            <li>
                <h3>
                    杂歌谣辞·古歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 沉佺期</p>
                <pre>落叶流风向玉台， 
夜寒秋思洞房开。 
水精帘外金波下， 
云母窗前银河回。 
玉阶阴阴苔藓色， 
君王履綦难再得。 
璇闺窈窕秋夜长， 
绣户徘徊秋月光。 
燕姬彩帐芙蓉色， 
秦子金炉兰麝香。 
北斗七星横夜半， 
清歌一曲断君肠。
                        </pre>
            </li>
            
            <li>
                <h3>
                    琴曲歌辞·霹雳引
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 沉佺期</p>
                <pre>岁七月， 
火伏而金生。 
客有鼓瑟于门者， 
奏霹雳之商声。 
始戛羽以騞砉， 
终扣宫而砰铃。 
电耀耀兮龙跃， 
雷阗阗兮雨冥。 
气呜唅以会雅， 
态欻翕以横生。 
有如驱千旗， 
制五兵， 
截荒虺， 
斫长鲸。 
孰与广陵比， 
意别鹤俦精而已。 
俾我雄子魄动， 
毅夫发立， 
怀恩不浅， 
武义双辑。 
视胡若芥， 
翦羯如拾。 
岂徒慨慷中筵， 
备群娱之翕习哉。
                        </pre>
            </li>
            
            <li>
                <h3>
                    相和歌辞·凤笙曲
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 沉佺期</p>
                <pre>忆昔王子晋， 
凤笙游云空。 
挥手弄白日， 
安能恋青宫。 
岂无婵娟子， 
结念罗帐中。 
怜寿不贵色， 
身世两无穷。
                        </pre>
            </li>
            
    </ul>
</body>

</html>