<!DOCTYPE html>
<html lang="zh-CN">

<head>
    <meta charset="UTF-8">
    <title>
        崔涯
    </title>
</head>

<body>
    <h1>
        崔涯
    </h1>
    <p><strong>朝代:</strong>
        唐代
    </p>
    <p><strong>生平:</strong>
        崔涯，吴楚间人，与张祜齐名。诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    侠士诗
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 崔涯</p>
                <pre>太行岭上二尺雪， 
崔涯袖中三尺铁。 
一朝若遇有心人， 
出门便与妻儿别。
                        </pre>
            </li>
            
            <li>
                <h3>
                    别妻
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 崔涯</p>
                <pre>陇上泉流陇下分， 
断肠呜咽不堪闻。 
嫦娥一入月中去， 
巫峡千秋空白云。
                        </pre>
            </li>
            
            <li>
                <h3>
                    咏春风
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 崔涯</p>
                <pre>动地经天物不伤， 
高情逸韵住何方。 
扶持燕雀连天去， 
断送杨花尽日狂。 
绕桂月明过万户， 
弄帆晴晚渡三湘。 
孤云虽是无心物， 
借便吹教到帝乡。
                        </pre>
            </li>
            
            <li>
                <h3>
                    嘲妓
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔涯</p>
                <pre>虽得苏方木， 
犹贪玳瑁皮。 
怀胎十个月， 
生下昆仑儿。 
布袍披袄火烧毡， 
纸补箜篌麻接弦。 
更著一双皮屐子， 
纥梯纥榻出门前。
                        </pre>
            </li>
            
            <li>
                <h3>
                    嘲李端端
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 崔涯</p>
                <pre>黄昏不语不知行， 
鼻似烟窗耳似铛。 
独把象牙梳插鬓， 
昆仑山上月初明。 
觅得黄骝鞁绣鞍， 
善和坊里取端端。 
扬州近日浑成差， 
一朵能行白牡丹。
                        </pre>
            </li>
            
            <li>
                <h3>
                    悼妓
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 崔涯</p>
                <pre>赤板桥西小竹篱， 
槿花还似去年时。 
淡黄衫子浑无色， 
肠断丁香画雀儿。
                        </pre>
            </li>
            
            <li>
                <h3>
                    杂嘲二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 崔涯</p>
                <pre>二年不到宋家东， 
阿母深居僻巷中。 
含泪向人羞不语， 
琵琶弦断倚屏风。 
日暮迎来香閤中， 
百年心事一宵同。 
寒鸡鼓翼纱窗外， 
已觉恩情逐晓风。
                        </pre>
            </li>
            
            <li>
                <h3>
                    竹
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 崔涯</p>
                <pre>领得溪风不放回， 
傍窗缘砌遍庭栽。 
须招野客为邻住， 
看引山禽入郭来。 
幽院独惊秋气早， 
小门深向绿阴开。 
谁怜翠色兼寒影， 
静落茶瓯与酒杯。
                        </pre>
            </li>
            
            <li>
                <h3>
                    黄蜀葵
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 崔涯</p>
                <pre>野栏秋景晚， 
疏散两三枝。 
嫩碧浅轻态， 
幽香闲澹姿。 
露倾金盏小， 
风引道冠欹。 
独立悄无语， 
清愁人讵知。
                        </pre>
            </li>
            
    </ul>
</body>

</html>