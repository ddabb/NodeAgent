<!DOCTYPE html>
<html lang="zh-CN">

<head>
    <meta charset="UTF-8">
    <title>
        翁溪园
    </title>
</head>

<body>
    <h1>
        翁溪园
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 翁溪园</p>
                <pre>丹鹤结青士， 
玄鹿侍苍官。 
寿仙堂下， 
应伴凫舃戏莱斑。 
麟记当年绣绂， 
燕剪今朝彩胜， 
淑气逐椒盘。 
孕毓阳和粹， 
独占一春先。 
平淮了， 
勋业盛， 
傲东山。 
中原犹待经略， 
趣诏凤池还。 
更数尧阶五荚， 
又上华封三祝， 
千载圣须贤。 
即拜玉枝赐， 
长冠紫宸班。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 翁溪园</p>
                <pre>镇淮楼下旌旗， 
晶明辉映云山阁。 
宸旒倚重， 
折冲千里， 
无逾秋壑。 
缓带清裘， 
纶巾羽扇， 
从容筹略。 
使毡裘胆破， 
丁宁边吏， 
无生事， 
空沙漠。 
二十四桥风月， 
称迷楼、卷尽帘箔。 
绂麟华旦， 
饱吟玉蕊， 
款簪金药。 
驿骑朝驰， 
宝鞍赍赐， 
御筵宣押。 
更赐环促召， 
中书入令， 
作汾阳郭。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 翁溪园</p>
                <pre>记得花筵， 
巧夕星河， 
初度女牛。 
更四双蓂荚， 
十分桂魄， 
中元佳致， 
妆点初秋。 
蔼蔼非烟， 
濛濛如雾， 
锦水郁葱佳气浮。 
人人道， 
是王孙帝胄， 
今日生朝。 
银潢万叶源流。 
见一点长庚辉绛霄。 
似东平为善， 
河间献雅， 
风流酝藉， 
西汉诸刘。 
恰遇称觞， 
蓬壶歌缓， 
满酌蒲萄双玉舟。 
椿松等算， 
年年醉傲， 
花马金裘。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 翁溪园</p>
                <pre>几番梅雨， 
蒲风过、端阳後。 
细数月轮， 
犹待双蓂秀。 
戏彩华堂宴， 
设帨朱门右。 
酌金荷， 
争献寿。 
蟠桃新熟， 
阿母齐长久。 
一门奋建， 
攀桂客、无双手。 
好事来春在， 
杏苑联蓝绶。 
应继琼林董， 
却胜燕山窦。 
夸盛事、真罕有。 
金花封诰， 
管取重重受。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 翁溪园</p>
                <pre>蓂荚飞双， 
桂分缺二。 
金风已肃深秋意。 
萱庭戏彩恰称觞， 
蕊宫仙子天台裔。 
鹤发童颜， 
龟龄福备。 
孩儿书额添三字。 
常将机训付儿孙， 
取青行拥潘舆侍。
                        </pre>
            </li>
            
    </ul>
</body>

</html>