<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈叔达
    </title>
</head>

<body>
    <h1>
        陈叔达
    </h1>
    <p><strong>朝代:</strong>
        唐代
    </p>
    <p><strong>生平:</strong>
        陈叔达，字子聪，陈宣帝第十六子也。善容止，有才学，在陈封义阳王。十馀岁侍宴，赋诗十韵，援笔便就，仆射徐陵甚奇之。入隋，为绛郡通守。归款于唐，授丞相府主簿，与记室温大雅同掌机密。军书敕令及禅代文诰，多叔达所为。进黄门侍郎，兼纳言侍中，封江国公。贞观中，拜礼部尚书。集十五卷，今存诗九首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    初年
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 陈叔达</p>
                <pre>和风起天路， 
严气消冰井。 
索索枝未柔， 
厌厌漏犹永。
                        </pre>
            </li>
            
            <li>
                <h3>
                    后渚置酒
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈叔达</p>
                <pre>大渚初惊夜， 
中流沸鼓鼙。 
寒沙满曲浦， 
夕雾上邪溪。 
岸广凫飞急， 
云深雁度低。 
严关犹未遂， 
此夕待晨鸡。
                        </pre>
            </li>
            
            <li>
                <h3>
                    听邻人琵琶
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陈叔达</p>
                <pre>本是龙门桐， 
因妍入汉宫。 
香缘罗袖里， 
声逐朱弦中。 
虽有相思韵， 
翻将入塞同。 
关山临却月， 
花蕊散回风。 
为将金谷引， 
添令曲未终。
                        </pre>
            </li>
            
            <li>
                <h3>
                    咏菊
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 陈叔达</p>
                <pre>霜间开紫蒂， 
露下发金英。 
但令逢采摘， 
宁辞独晚荣。
                        </pre>
            </li>
            
            <li>
                <h3>
                    太庙祼地歌辞
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陈叔达</p>
                <pre>清庙既祼， 
郁鬯推礼。 
大哉孝思， 
严恭祖祢。 
龙衮以祭， 
鸾刀思启。 
发德朱弦， 
升歌丹陛。 
遥享粢盛， 
堂斟况齐。 
降福穰穰， 
来仪济济。
                        </pre>
            </li>
            
            <li>
                <h3>
                    州城西园入斋祠社
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陈叔达</p>
                <pre>升坛预洁祀， 
诘早肃分司。 
达气风霜积， 
登光日色迟。 
农教先八政， 
阳和秩四时。 
祈年服垂冕， 
告币动褰帷。 
瘗地尊馀奠， 
人天庶有资。 
椒兰卒清酌， 
簠簋彻香萁。 
折俎分归胙， 
充庭降受厘。 
方凭知礼节， 
况奉化雍熙。
                        </pre>
            </li>
            
            <li>
                <h3>
                    早春桂林殿应诏
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈叔达</p>
                <pre>金铺照春色， 
玉律动年华。 
朱楼云似盖， 
丹桂雪如花。 
水岸衔阶转， 
风条出柳斜。 
轻舆临太液， 
湛露酌流霞。
                        </pre>
            </li>
            
            <li>
                <h3>
                    春首
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 陈叔达</p>
                <pre>雪花联玉树， 
冰彩散瑶池。 
翔禽遥出没， 
积翠远参差。
                        </pre>
            </li>
            
            <li>
                <h3>
                    自君之出矣
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈叔达</p>
                <pre>自君之出矣， 
红颜转憔悴。 
思君如明烛， 
煎心且衔泪。 
自君之出矣， 
明镜罢红妆。 
思君如夜烛， 
煎泪几千行。
                        </pre>
            </li>
            
    </ul>
</body>

</html>