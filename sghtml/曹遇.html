<!DOCTYPE html>
<html lang="zh-CN">

<head>
    <meta charset="UTF-8">
    <title>
        曹遇
    </title>
</head>

<body>
    <h1>
        曹遇
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    宴桃源·如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曹遇</p>
                <pre>西湖辟暑棹扁舟。 
忘机狎白鸥。 
荷香十里供瀛洲。 
山光翠欲流。 
歌浩浩， 
思悠悠。 
诗成兴未休。 
清风明月解相留。 
琴声万籁幽。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曹遇</p>
                <pre>造物巧能赋， 
新腊报花期。 
江梅清瘦， 
只是洁白逞芳姿。 
我欲超君绝类， 
故学仙家繁杏， 
秾艳映横枝。 
朱粉腻香脸， 
酒晕著冰肌。 
玉堂里， 
山驿畔， 
最希奇。 
谁将绛蜡笼玉， 
香雪染胭脂。 
好向歌台舞榭， 
斗取红妆娇面， 
偎依韵偏宜。 
羌管莫吹动， 
风月正相知。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曹遇</p>
                <pre>秋霁嫦娥二八， 
寒光逼散浮云。 
小山丛桂吐清芬， 
犹带蟾宫风韵。 
因念两登仙籍， 
恩沾雨露方新。 
汝今妙岁已能文。 
早折高枝荣奋。
                        </pre>
            </li>
            
    </ul>
</body>

</html>