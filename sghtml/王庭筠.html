<!DOCTYPE html>
<html lang="zh-CN">

<head>
    <meta charset="UTF-8">
    <title>
        王庭筠
    </title>
</head>

<body>
    <h1>
        王庭筠
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    乌夜啼
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王庭筠</p>
                <pre>淡烟疏雨新秋。 
不禁愁。 
记得青帘江上、酒家楼。 
人不住。 
花无语。 
水空流。 
只有一双樯燕、肯相留。
                        </pre>
            </li>
            
            <li>
                <h3>
                    凤栖梧
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王庭筠</p>
                <pre>衰柳疏疏苔满地。 
十二阑干， 
故国三千里。 
南去北来人老矣。 
短亭依旧残阳里。 
紫蟹黄柑真解事。 
似倩西风， 
劝我归欤未。 
王粲登临寥落际。
                        </pre>
            </li>
            
            <li>
                <h3>
                    大江东去
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王庭筠</p>
                <pre>山堂晚色， 
满疏篱寒雀， 
烟横高树。 
小雪轻盈如解舞， 
故故穿帘入户。 
扫地烧香， 
团栾一笑， 
不道因风絮。 
冰＊生砚， 
问谁先得佳句。 
有梦不到长安， 
此心安稳， 
只有归耕去。 
试问雪溪无恙否， 
十里淇园佳处。 
修竹林边， 
寒梅树底， 
准拟全家住。 
柴门新月， 
小桥谁扫归路。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王庭筠</p>
                <pre>秋风秃林叶， 
却与鬓生华。 
十年长短亭里， 
落日冷边笳。 
飞雁白雪千里， 
况是登山临水， 
无赖客思家。 
独鹤归何晚， 
已后满林鸦。 
望蓬山， 
云海阔， 
浩无涯。 
安期玉舄何处， 
袖有枣如瓜。 
一笑那知许事， 
且看尊前故态， 
耳热眼生花。 
肝肺出芒角， 
漱墨作枯槎。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王庭筠</p>
                <pre>今年春早。 
到处花开了。 
只有此枝春恰到。 
月底轻颦浅笑。 
风流全似梅花。 
承当疏影横斜。 
梦想双溪南北， 
竹篱茅舍人家。
                        </pre>
            </li>
            
            <li>
                <h3>
                    菩萨蛮三首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王庭筠</p>
                <pre>白云孤映遥山碧。 
碧山遥映孤云白。 
楼倚一天秋。 
秋天一倚楼。 
断肠随雁断。 
断雁随肠断。 
来雁与书回。 
回书与雁来。 
断肠人恨馀香换。 
换香馀恨人肠断。 
尘暗锁窗春。 
春窗锁暗尘。 
小花檐月晓。 
晓月檐花小。 
屏掩半山青。 
青山半掩屏。 
客愁枫叶秋江隔。 
隔江秋叶枫愁客。 
行远望高城， 
城高望远行。 
故人新恨苦。 
苦恨新人故。 
斜日晚啼鸦。 
鸦啼晚日斜。 
以上王庭筠作品《菩萨蛮》共3首
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王庭筠</p>
                <pre>夜凉清露滴梧桐。 
庭树又西风。 
熏笼旧香犹在， 
晓帐暖芙蓉。 
云淡薄， 
月朦胧。 
小帘栊。 
江湖残梦， 
半在南楼， 
画角声中。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 王庭筠</p>
                <pre>双喜鹊。 
几报归期浑错。 
尽做旧愁都忘却。 
新愁何处著。 
瘦雪一痕墙角。 
青子已妆残萼。 
不道枝头无可落。 
东风犹作恶。
                        </pre>
            </li>
            
    </ul>
</body>

</html>