<!DOCTYPE html>
<html lang="zh-CN">

<head>
    <meta charset="UTF-8">
    <title>
        王庭珪
    </title>
</head>

<body>
    <h1>
        王庭珪
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>问道春来相识否， 
岭头昨夜开花。 
水村烟坞寄生涯。 
月寒疏影淡， 
整整复斜斜。 
素面玉妃嫌粉污， 
晨妆洗尽铅华。 
香肌应只饭胡麻。 
年年如许瘦， 
知是阿谁家。
                        </pre>
            </li>
            
            <li>
                <h3>
                    凤栖梧·蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>琼海无边银浪卷。 
画戟朱楼， 
缥缈云间见。 
当日使君曾拥传。 
海霞光里时开宴。 
翠斝红鳞吹酒面。 
莫谓今朝， 
人在天涯远。 
彩凤衔书应不晚。 
愿公难老身长健。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>宴罢莫匆匆， 
聊驻玉鞍金勒。 
闻道建溪新焙， 
尽龙蟠苍璧。 
黄金碾入碧花瓯， 
瓯翻素涛色。 
今夜酒醒归去， 
觉风生两腋。
                        </pre>
            </li>
            
            <li>
                <h3>
                    寰海清
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 王庭珪</p>
                <pre>画鼓轰天。 
暗尘随宝马， 
人似神仙。 
天恁不教昼短， 
明月长圆。 
天应未知道， 
天天。 
须肯放、三夜如年。 
流酥拥上香軿。 
为个甚、晚妆特地鲜妍。 
花下清阴乍合， 
曲水桥边。 
高人到此也乘兴， 
任横街， 
一一须穿。 
莫言无国艳， 
有朱门、锁婵娟。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>梅花发。 
夜寒吹笛千山月。 
千山月。 
此时愁听， 
龙吟幽噎。 
数枝飞尽南枝雪。 
风光又作年时别。 
年时别。 
江头心绪， 
乱丝千结。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>少年时节， 
见皇州灯火， 
衣冠朝市。 
天汉桥边瞻凤辇， 
帘幕千家垂地。 
人似神仙， 
身游佛国， 
谪堕红尘里。 
如今憔悴， 
渐无往岁欢味。 
此夜帝里喧传， 
太平祥瑞， 
有街头人醉。 
更值端门新又起， 
楼阙千兵严卫。 
朝野多欢， 
边庭初静， 
歌舞方腾沸。 
良宵好景， 
异时多少遗事。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>飞雪满貂裘， 
马蹄轻骤。 
笔下文章焕星斗。 
凌云才调， 
尽是夺标高手。 
况闻场屋里， 
知名久。 
金榜篆云， 
银鞍披绣。 
归去天香满衣袖。 
莫辞今夕， 
且尽一尊芳酒。 
为君歌一曲， 
为君寿。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>兰亭丝竹。 
高会群贤， 
其人如玉。 
曲水流觞， 
灯前细雨， 
檐花蔌蔌。 
舞雩初试春衣， 
听咏歌、童子五六。 
泽畔行吟， 
沙汀拾翠， 
满江新绿。
                        </pre>
            </li>
            
            <li>
                <h3>
                    桃源忆故人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>催花一霎清明雨。 
留得东风且住。 
两岸柳汀烟坞。 
未放行人去。 
人如双鹄云间举。 
明夜扁舟何处。 
只向武陵南渡。 
便是长安路。
                        </pre>
            </li>
            
            <li>
                <h3>
                    殢人娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 王庭珪</p>
                <pre>小院桃花， 
烟锁几重珠箔。 
更深後、海棠睡著。 
东风吹去， 
落谁家墙角。 
平白地教人， 
为他情恶。 
花若有情， 
情应不薄。 
也须悔从前事错。 
而今夜雨， 
念玉颜飘泊。 
知那里人家， 
怎生顿著。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>天回北斗欲中宵。 
屡移杓。 
客魂消。 
记得皇州， 
灯火虹成桥。 
异俗西南开万里， 
冠带尽， 
百蛮徭。 
卢溪太守未还朝。 
起朱楼。 
接丛宵。 
翠幕红妆， 
歌管玉为箫。 
民乐丰登无一事， 
看下诏， 
采风谣。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 王庭珪</p>
                <pre>九里香风动地来。 
寻香空绕百千回。 
错惊秋色上崔嵬。 
谁识芗林三昧手， 
能令花落又花开。 
返魂元学岭头梅。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 王庭珪</p>
                <pre>翠袖卷轻纱。 
玉腕慵遮。 
蕊珠宫殿倚彤霞。 
不愤江南梅信早， 
争下香车。 
月露洗凝华。 
艳压群葩。 
暗传春信到天涯。 
试问东风谁第一， 
先到人家。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>宿雨初收， 
晚风微度， 
万家帘卷青烟。 
暗尘随马， 
人物似神仙。 
试问天公借月， 
天须放、明月教圆。 
应移下， 
广寒宫殿， 
灯火接星躔。 
卢川。 
元古郡， 
当时太守， 
宾从俱贤。 
到如今井邑， 
歌吹喧阗。 
花下红妆卖酒， 
时相遇、曲水桥边。 
谁知道， 
山城父老， 
重见中兴年。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>玉漏春迟， 
铁关金锁星桥夜。 
暗尘随马。 
明月应无价。 
天半朱楼， 
银汉星光射。 
更深也。 
翠娥如画。 
犹在凉蟾下。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>武陵西上沅陵渡。 
扁舟忘了来时路。 
花外有人烟。 
相逢疑是仙。 
清尊留夜语。 
醉倒知何处。 
归去客心惊。 
金鸡嘲哳鸣。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>城东楼阁连云起。 
冠绝辰州市。 
莲灯初发万枝红。 
也似江南风景、半天中。 
花衢柳陌年时静。 
划地今年盛。 
棚前箫鼓闹如雷。 
添个辰溪女子、舞三台。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>月落灯残人散後。 
忽到尊前， 
但觉眉儿皱。 
数日不来如许瘦。 
裙腰减尽君知否。 
公子风流应自有。 
占断春光， 
肯落谁人手。 
已是许多时做就。 
重教舞彻双罗袖。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>一拂退黄衫子， 
几团嗅芯蜂儿。 
西风吹下月中枝。 
种在寒岩影里。 
人道蜡梅相似， 
又传菊满东篱。 
饶伊颜色入时宜。 
安得香传九里。
                        </pre>
            </li>
            
            <li>
                <h3>
                    解佩令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>湘江停瑟。 
洛川回雪。 
是耶非、相逢飘瞥。 
云鬓风裳， 
照心事、娟娟山月。 
翦烟花、带萝同结。 
留环盟切。 
贻珠情彻。 
解携时、玉声愁绝。 
罗袜尘生， 
早波面、春痕欲灭。 
送人行、水声凄咽。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>溪风紧。 
溪上官梅整整。 
万木寒痴吹不醒。 
一枝先破冷。 
梦断香云耿耿。 
月淡梨花清影。 
长笛倚楼谁共听。 
调高成绝品。
                        </pre>
            </li>
            
            <li>
                <h3>
                    醉桃源·阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>朱门映柳画帘垂。 
门前闻马嘶。 
主人新著绿袍归。 
天恩下玉墀。 
凭翠袖， 
拈花枝。 
劝教人醉时。 
请君听唱碧云词。 
倒倾金屈卮。
                        </pre>
            </li>
            
            <li>
                <h3>
                    醉花阴
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>玉妃谪堕烟村远。 
犹似瑶池见。 
缺月挂寒梢， 
时有幽香， 
飞到朱帘畔。 
春风岭上淮南岸。 
曾为谁魂断。 
依旧瘦稜稜， 
天若有情， 
天也应须管。
                        </pre>
            </li>
            
            <li>
                <h3>
                    雨霖铃
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>琼楼玉宇。 
满人寰似、海边洲渚。 
蓬莱又还水浅， 
鲸涛静见， 
银宫如许。 
紫极鸣筲声断， 
望霓舟何处。 
待夜深、重倚层霄， 
认得瑶池广寒路。 
郢中旧曲谁能度。 
恨歌声、响入青云去。 
西湖近时绝唱， 
总不道、月梅盐絮。 
暗想当年宾从， 
毫端有惊人句。 
谩说枚叟邹生， 
共作梁园赋。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王庭珪</p>
                <pre>云静天高， 
山明水阔。 
一年待个中秋月。 
十分魄少一分圆， 
今宵已觉蟾光别。 
且尽金尊， 
遥瞻玉阙。 
更深江水沙如雪。 
来宵风雨不相关， 
重须买酒追佳节。
                        </pre>
            </li>
            
    </ul>
</body>

</html>