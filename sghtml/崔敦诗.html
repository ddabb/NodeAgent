<!DOCTYPE html>
<html lang="zh-CN">

<head>
    <meta charset="UTF-8">
    <title>
        崔敦诗
    </title>
</head>

<body>
    <h1>
        崔敦诗
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    六州
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 崔敦诗</p>
                <pre>商秋吉， 
嘉会协中辛。 
涓路寝， 
修禋祀， 
圣德昭清。 
端志虑， 
罄竭斋精。 
锦绣排天仗， 
羽卫滨纷。 
朝太室、返中宸。 
被衮接神明。 
时平天时俱清晏， 
兼丰年和气， 
品物达芳馨。 
瞻熉座， 
舂容娭燕三灵。 
奠瑶爵， 
荐量币， 
清思呦冥冥。 
望昆仑。 
嘉祥塞絪緼。 
诚殚礼洽庆休成。 
润泽被生民。 
端门肆眚， 
昕庭称贺， 
俱将景福万寿、祝双亲。
                        </pre>
            </li>
            
            <li>
                <h3>
                    十二时·忆少年
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 崔敦诗</p>
                <pre>勋华并、天胙昌期。 
圣德茂重离。 
英明经远， 
浚哲昭微。 
宝俭更深慈。 
观万国、累洽重熙。 
对明时。 
报礼秩神祗。 
玉帛奏华夷。 
雍肃显相， 
百辟各钦祗。 
奄嘉虞英璧奠华滋。 
神安坐、景气澄虚。 
极光焰、烛长丽。 
展诗应律， 
万舞逶迟。 
三献洽皇仪。 
垂露浸庆祜来宜。 
礼无违。 
鸣鸾临帝阙， 
飞凤下天倪。 
清和寰宇， 
霈泽一朝驰。 
醇化无为。 
万祀巩洪基。
                        </pre>
            </li>
            
    </ul>
</body>

</html>