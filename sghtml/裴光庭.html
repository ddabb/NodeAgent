<!DOCTYPE html>
<html lang="zh-CN">

<head>
    <meta charset="UTF-8">
    <title>
        裴光庭
    </title>
</head>

<body>
    <h1>
        裴光庭
    </h1>
    <p><strong>朝代:</strong>
        唐代
    </p>
    <p><strong>生平:</strong>
        裴光庭，字连城，绛州闻喜人，行俭之子。母库狄氏，则天时召入宫，甚见亲待，光庭由是累迁太常丞，以武三思婿坐贬郢州司马。开元中，擢兵部郎中，从东封还，拜中书侍郎，同平章事。从谒诸陵，拜侍中，兼吏部尚书，加弘文馆学士。撰《瑶山往则》、《维城前规》二篇献之，手制褒美。其为吏部，因行俭长名榜。为循资格，并促选限。任门下省主事阎麟之专主选官，每麟之裁定，光庭随而下笔。时人语曰：&amp;quot;麟之口，光庭手。&amp;quot;博士孙琬以其用循资格非奖劝之道。谥为克。诗一首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和御制左丞相说右丞相璟太子少傅……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 裴光庭</p>
                <pre>乐贤闻往诰， 
褒德偶兹辰。 
端揆升元老， 
师谋择累仁。 
紫庭崇让毕， 
粉署礼容陈。 
既荷恩荣旧， 
俱承宠命新。 
天文悬瑞色， 
圣酒泛华茵。 
杂遝喧箫鼓， 
欢娱洽搢绅。 
掖垣招近侍， 
虚薄侧清尘。 
共保坚贞节， 
常期雨露均。
                        </pre>
            </li>
            
    </ul>
</body>

</html>