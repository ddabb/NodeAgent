<!DOCTYPE html>
<html lang="zh-CN">

<head>
    <meta charset="UTF-8">
    <title>
        慧宣
    </title>
</head>

<body>
    <h1>
        慧宣
    </h1>
    <p><strong>朝代:</strong>
        唐代
    </p>
    <p><strong>生平:</strong>
        慧宣，常州法师，与道恭同召。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和窦使君同恭法师咏高僧二首·竺……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 慧宣</p>
                <pre>大誓悯涂炭， 
乘机入生死。 
中州法既弘， 
葛陂暴亦止。 
乳孔光一室， 
掌镜彻千里。 
道盛咒莲华， 
灾生吟棘子。 
埋石缘虽谢， 
流沙化方始。
                        </pre>
            </li>
            
            <li>
                <h3>
                    奉和窦使君同恭法师咏高僧二首·释僧肇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 慧宣</p>
                <pre>般若唯绝凿， 
涅槃固无名。 
先贤未始觉， 
之子唱希声。 
秦王嗟理诣， 
童寿揖词清。 
徽音闻庐岳， 
精难动中京。 
适验方袍里， 
奇才复挺生。
                        </pre>
            </li>
            
            <li>
                <h3>
                    秋日游东山寺寻殊昙二法师
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 慧宣</p>
                <pre>木落树萧槮， 
水清流 寂。 
属此悲哉气， 
复兹羁旅戚。 
奚用写烦忧， 
山泉恣游历。 
万丈窥深涧， 
千寻仰绝壁。 
傍岭竹参差， 
缘崖藤幂罒历。 
行行极幽邃， 
去去逾空寂。 
果值息心侣， 
乔枝方挂锡。 
围绕悉栴檀， 
纯良岂沙砾。 
妙法诚无比， 
深经解怨敌。 
心欢即顶礼， 
道存仍目击。 
慧刀幸已逢， 
疑网于焉析。 
岂直却烦恼， 
方期拯沈溺。
                        </pre>
            </li>
            
    </ul>
</body>

</html>