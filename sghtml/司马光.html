<!DOCTYPE html>
<html lang="zh-CN">

<head>
    <meta charset="UTF-8">
    <title>
        司马光
    </title>
</head>

<body>
    <h1>
        司马光
    </h1>
    <p><strong>朝代:</strong>
        宋代
    </p>
    <p><strong>生平:</strong>
        司马光（1019-1086） 字君实，陕州（今山西夏县）涑水乡人，世称涑水先生。仁宗宝元二年（1039）进士。庆历八年，官大理寺丞，召试，授馆阁校勘。累除知制诰，改天章阁待制，知谏院。英宗朝，任龙图阁直学士，改右谏议大夫。神宗时，擢翰林学士，判西京留司御史台，拜资政殿学士。因竭力反对王安石变法，熙宁四年（1071）离朝退居洛阳，致力编撰《资治通鉴》。哲宗即位次年，任尚书左仆射、门下侍郎，废除新法。同年卒，封温国公，谥文正。以文著名，亦能诗词。著有《司马文正公集》、《稽古录》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    客中初夏
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 司马光</p>
                <pre>四月晴和雨乍晴， 
南山当户转分明。 
更无柳絮因风起， 
惟有葵花向日晴。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 司马光</p>
                <pre>宝髻松松挽就， 
铅华淡淡妆成。 
青烟翠雾罩轻盈。 
飞絮游丝无定。 
相见争如不见， 
有情何似无情。 
笙歌散後酒初醒。 
深院月斜人静。
                        </pre>
            </li>
            
            <li>
                <h3>
                    锦堂春·锦堂春慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 司马光</p>
                <pre>红日迟迟， 
虚廊转影， 
槐阴迤逦西斜。 
彩笔工夫， 
难状晚景烟霞。 
蝶尚不知春去， 
漫绕幽砌寻花。 
奈猛风过後， 
纵有残红， 
飞向谁家。 
始知青鬓无价， 
叹飘零官路， 
荏苒年华。 
今日笙歌丛里， 
特地咨嗟。 
席上青衫湿透， 
算感旧、何止琵琶。 
怎不教人易老， 
多少离愁， 
散在天涯。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 司马光</p>
                <pre>渔舟容易入春山。 
仙家日月闲。 
绮窗纱幌映朱颜。 
相逢醉梦间。 
松露冷， 
海霞殷。 
匆匆整棹还。 
落花寂寂水潺潺。 
重寻此路难。
                        </pre>
            </li>
            
    </ul>
</body>

</html>