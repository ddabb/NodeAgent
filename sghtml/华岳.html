<!DOCTYPE html>
<html lang="zh-CN">

<head>
    <meta charset="UTF-8">
    <title>
        华岳
    </title>
</head>

<body>
    <h1>
        华岳
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 华岳</p>
                <pre>粉絮飘琼树， 
摇花结玉池。 
蕊仙滕六逞瑰奇。 
都把银河细剪、做花飞。 
小院风声急， 
歌楼酒力微。 
闷中犹记去年时。 
呵手牵人相伴、塑狮儿。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 华岳</p>
                <pre>倚藤临水， 
照丰姿自笑， 
天然丘壑。 
利鞅名缰成底事， 
空把此身缠缚。 
李杜文章， 
良平事业， 
且束之高阁。 
浩然归去， 
暮霞残照零落。 
闻道西北埃尘， 
东南形胜， 
次第清河岳。 
此等功名尘世事， 
与我初无关约。 
十里松萝， 
一蓑烟雨， 
说甚扬州鹤。 
倚栏长啸， 
玉轮飞上天角。
                        </pre>
            </li>
            
            <li>
                <h3>
                    望江南·忆江南
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 华岳</p>
                <pre>罗雾薄、绀绿拥重重。 
八幅宝香薰锦绣， 
一床烟浪卷芙蓉。 
屏翠叠东风。 
云点缀， 
香汗透玲珑。 
螺髻松松沾玉润， 
樱唇浅浅印珠红。 
人在翠华中。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 华岳</p>
                <pre>英荚才开六， 
宝历已当千。 
人间收尽繁溽， 
凉意入虞弦。 
尽道荐衡交剡， 
更值生申佳节， 
喜色动闾阎。 
终夜望银汉， 
文宿贯台躔。 
定燕秦， 
封晋魏， 
信当然。 
处处红莲开幕， 
曹掾岂能淹。 
见说玉堂飞诏， 
已许金闺通籍， 
蓬岛伴神仙。 
来岁寿卮酒， 
应醉御炉烟。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 华岳</p>
                <pre>昨夜寿星朝北极。 
牵牛织女排筵席。 
闻有谪仙先一夕。 
方知得。 
凮流倬底人生日。 
慷慨英雄当路识。 
鹗书已凝循京秩。 
试问遐龄谁与敌。 
回ò绎。 
撇头添个长长十。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 华岳</p>
                <pre>帘拍风颠， 
云共雨、商量欲雪。 
愁不寐、兽炉灰冷， 
寸肠千结。 
罗带只贪珠泪擤， 
金钗不整乌云侧。 
对菱花、空自敛双蛾， 
伤离别。 
心下事， 
凭谁说。 
愁与恨， 
如山积。 
被傍人调闻， 
呢龟成鳖。 
塞雁来时空怅望， 
梅花开後无消息。 
恨薄情、拚却与分飞， 
还重忆。
                        </pre>
            </li>
            
            <li>
                <h3>
                    瑞鹧鸪
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 华岳</p>
                <pre>挑尽银缸半夜花。 
拍帘风劲卷龙沙。 
香传梅福深深意， 
春在钱塘小小家。 
鸳被半闲才子恨， 
莺簧初转史君夸。 
归来醉体娇无力， 
压尽名园无限花。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 华岳</p>
                <pre>玉纤倒把罗纨扇。 
屏山半倚羞人见。 
回首忽相逢。 
桃花生嫩红。 
见了娇无语。 
还向屏山去。 
略略转秋波。 
客愁无奈何。
                        </pre>
            </li>
            
            <li>
                <h3>
                    霜天晓角
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 华岳</p>
                <pre>裙儿六幅， 
谁染秋波绿。 
一搦柳腰两过， 
樽前粲粲玉。 
暑气消烦溽。 
日月飞车轴。 
线幕黄帘风露。 
那堪人在天北。
                        </pre>
            </li>
            
    </ul>
</body>

</html>