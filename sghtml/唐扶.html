<!DOCTYPE html>
<html lang="zh-CN">

<head>
    <meta charset="UTF-8">
    <title>
        唐扶
    </title>
</head>

<body>
    <h1>
        唐扶
    </h1>
    <p><strong>朝代:</strong>
        唐代
    </p>
    <p><strong>生平:</strong>
        唐扶，字云翔，晋阳人，莒公俭之后。元和五年，登进士第，为侍御史，终福州团练观察使。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    使南海道长沙，题道林岳麓寺
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 唐扶</p>
                <pre>道林岳麓仲与昆， 
卓荦请从先后论。 
松根踏云二千步， 
始见大屋开三门。 
泉清或戏蛟龙窟， 
殿豁数尽高帆掀。 
即今异鸟声不断， 
闻道看花春更繁。 
从容一衲分若有， 
萧瑟两鬓吾能髡。 
逢迎侯伯转觉贵， 
膜拜佛像心加尊。 
稍揖皇英颒浓泪， 
试与屈贾招清魂。 
荒唐大树悉楠桂， 
细碎枯草多兰荪， 
沙弥去学五印字， 
静女来悬千尺幡。 
主人念我尘眼昏， 
半夜号令期至暾。 
迟回虽得上白舫， 
羁泄不敢言绿尊。 
两祠物色采拾尽， 
壁间杜甫真少恩。 
晚来光彩更腾射， 
笔锋正健如可吞。
                        </pre>
            </li>
            
            <li>
                <h3>
                    和兵部郑侍郎省中四松诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 唐扶</p>
                <pre>幽抱应无语， 
贞松遂自栽。 
寄怀丞相业， 
因擢大夫材。 
日射苍鳞动， 
尘迎翠帚回。 
嫩茸含细粉， 
初叶泛新杯。 
偶圣为舟去， 
逢时与鹤来。 
寒声连晓竹， 
静气结阴苔。 
赫奕鸣驺至， 
荧煌洞户开。 
良辰一临眺， 
憩树几裴回。 
恨发风期阻， 
诗从绮思裁。 
还闻旧凋契， 
凡在此中培。
                        </pre>
            </li>
            
    </ul>
</body>

</html>