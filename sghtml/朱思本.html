<!DOCTYPE html>
<html lang="zh-CN">

<head>
    <meta charset="UTF-8">
    <title>
        朱思本
    </title>
</head>

<body>
    <h1>
        朱思本
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    千秋岁
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 朱思本</p>
                <pre>虎溪清旭。 
瑞气生华屋。 
无量寿， 
如川福。 
簪缨门阀好， 
诗礼家声肃。 
真乐处， 
庭阶侃侃森兰玉。 
问迅溪边竹。 
色与灵椿绿。 
多积善， 
祯祥熟。 
皇天私有许， 
甲子从新读。 
千二百， 
空同不待仙人祝。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 朱思本</p>
                <pre>几年南北声名， 
有纯孝子骞苗裔。 
逃儒自爱， 
＊间天赋， 
神仙标致。 
归隐东湖， 
醉游南浦， 
满襟清气。 
想当时、宦海风波浩荡， 
从前错， 
如今是。 
追念父师恩重， 
恨年华、暗随流水。 
锦帷夜醮， 
黄坛春静， 
绿章封事。 
香雾空蒙， 
步虚嘹亮， 
孝通天地。 
玉皇优诏答功勤， 
寿甲子， 
三千岁。
                        </pre>
            </li>
            
            <li>
                <h3>
                    烛影摇红
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 朱思本</p>
                <pre>春到梅边， 
瑞光浮动香山里。 
云端微见老人屋， 
嘹亮欢声起。 
滟滟尊浮绿蚁。 
对红妆、高歌尽醉。 
彩衣错落， 
玉树珑＊， 
人生难比。 
谷口家声， 
户庭蔼蔼传诗礼。 
天教余庆属伊人， 
争看南山梓。 
那羡东风桃李。 
向蟾宫、早攀仙桂。 
恁时须记， 
老子婆娑， 
一杯千岁。
                        </pre>
            </li>
            
    </ul>
</body>

</html>