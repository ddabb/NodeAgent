<!DOCTYPE html>
<html lang="zh-CN">

<head>
    <meta charset="UTF-8">
    <title>
        张易之
    </title>
</head>

<body>
    <h1>
        张易之
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张易之，定州人。以门荫累迁尚乘奉御。则天临朝，与弟昌宗俱入侍禁中，俄为司卫少卿。圣历二年，置控鹤府，以易之为控鹤监内供奉。久视初，改控鹤府为奉宸府，遂为奉宸令。引词人阎朝隐、薛稷、员半千并为奉宸供奉。易之、昌宗皆粗能属文，如应诏和诗，则宋之问、阎朝隐为之代作。  诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    侍从过公主南宅侍宴探得风字应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张易之</p>
                <pre>逐赏平阳第， 
鸣笳上苑东。 
鸟吟千户竹， 
蝶舞百花丛。 
时攀小山桂， 
共挹大王风。 
坐客无劳起， 
秦箫曲未终。
                        </pre>
            </li>
            
            <li>
                <h3>
                    奉和圣制夏日游石淙山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 张易之</p>
                <pre>六龙骧首晓駸駸， 
七圣陪轩集颍阴。 
千丈松萝交翠幕， 
一丘山水当鸣琴。 
青鸟白云王母使， 
垂藤断葛野人心。 
山中日暮幽岩下， 
泠然香吹落花深。
                        </pre>
            </li>
            
            <li>
                <h3>
                    横吹曲辞·出塞
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张易之</p>
                <pre>侠客重恩光， 
骢马饰金装。 
瞥闻传羽檄， 
驰突救边荒。 
转战磨笄地， 
横行戴斗乡。 
将军占太白， 
小妇怨流黄。 
騕褭青丝骑， 
娉婷红粉妆。 
一春莺度曲， 
八月雁成行。 
谁堪坐秋思， 
罗袖拂空床。
                        </pre>
            </li>
            
            <li>
                <h3>
                    泛舟侍宴应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张易之</p>
                <pre>平明出御沟， 
解缆坐回舟。 
绿水澄明月， 
红罗结绮楼。 
弦歌争浦入， 
冠盖逐川流。 
白鱼臣作伴， 
相对舞王舟。
                        </pre>
            </li>
            
    </ul>
</body>

</html>