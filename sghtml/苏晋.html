<!DOCTYPE html>
<html lang="zh-CN">

<head>
    <meta charset="UTF-8">
    <title>
        苏晋
    </title>
</head>

<body>
    <h1>
        苏晋
    </h1>
    <p><strong>朝代:</strong>
        唐代
    </p>
    <p><strong>生平:</strong>
        苏晋，数岁能属文，作《八卦论》。吏部侍郎房颖叔、秘书少监王绍，见而叹曰：&amp;quot;后来之王粲也。&amp;quot;应进士，又举大礼科，皆上第。先天中，累迁中书舍人，崇文馆学士。明皇监国，每有制命，皆晋及贾曾稿定。数进谠言，以父珦年老，乞解职归侍。开元十四年，为吏部侍郎。知选事，多赏拔。终太子左庶子。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和圣制送张说巡边
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 苏晋</p>
                <pre>方汉比周年， 
兴王合在宣。 
亟闻降虏拜， 
复睹出师篇。 
祈父万邦式， 
英猷三略传。 
算车申夏政， 
茇舍启戎田。 
严问盟胡苑， 
军容济洛川。 
皇情怅关旆， 
诏饯列郊筵。 
路接禁园草， 
池分御井莲。 
离声轸去角， 
居念断归蝉。 
三捷岂云尔， 
七擒良信然。 
具僚诚寄望， 
奏凯秋风前。
                        </pre>
            </li>
            
            <li>
                <h3>
                    过贾六
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 苏晋</p>
                <pre>主人病且闲， 
客来情弥适。 
一酌复一笑， 
不知日将夕。 
昨来属欢游， 
于今尽成昔。 
努力持所趣， 
空名定何益。
                        </pre>
            </li>
            
    </ul>
</body>

</html>