<!DOCTYPE html>
<html lang="zh-CN">

<head>
    <meta charset="UTF-8">
    <title>
        王季友
    </title>
</head>

<body>
    <h1>
        王季友
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    代贺若令誉赠沈千运
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王季友</p>
                <pre>相逢问姓名亦存， 
别时无子今有孙。 
山上双松长不改， 
百家唯有三家村。 
村南村西车马道， 
一宿通舟水浩浩。 
涧中磊磊十里石， 
河上淤泥种桑麦。 
平坡冢墓皆我亲， 
满田主人是旧客。 
举声酸鼻问同年， 
十人六七归下泉。 
分手如何更此地， 
回头不语泪潸然。
                        </pre>
            </li>
            
            <li>
                <h3>
                    别李季友
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王季友</p>
                <pre>栖鸟不恋枝， 
喈喈在同声。 
行子驰出户， 
依依主人情。 
昔时霜台镜， 
丑妇羞尔形。 
闭匣二十年， 
皎洁常独明。 
今日照离别， 
前途白发生。
                        </pre>
            </li>
            
            <li>
                <h3>
                    古塞曲
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王季友</p>
                <pre>进军飞狐北， 
穷寇势将变。 
日落沙尘昏， 
背河更一战。 
騂马黄金勒， 
雕弓白羽箭。 
射杀左贤王， 
归奏未央殿。 
欲言塞下事， 
天子不召见。 
东出咸阳门， 
哀哀泪如霰。
                        </pre>
            </li>
            
            <li>
                <h3>
                    宿东溪李十五山亭
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王季友</p>
                <pre>上山下山入山谷， 
溪中落日留我宿。 
松石依依当主人， 
主人不在意亦足。 
名花出地两重阶， 
绝顶平天一小斋。 
本意由来是山水， 
何用相逢语旧怀。
                        </pre>
            </li>
            
            <li>
                <h3>
                    寄韦子春
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王季友</p>
                <pre>出山秋云曙， 
山木已再春。 
食我山中药， 
不忆山中人。 
山中谁余密， 
白发日相亲。 
雀鼠昼夜无， 
知我厨廪贫。 
依依北舍松， 
不厌吾南邻。 
有情尽弃捐， 
土石为同身。 
夫子质千寻， 
天泽枝叶新。 
余以不材寿， 
非智免斧斤。
                        </pre>
            </li>
            
            <li>
                <h3>
                    杂诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王季友</p>
                <pre>采山仍采隐， 
在山不在深。 
持斧事远游， 
固非匠者心。 
翳翳青桐枝， 
樵爨日所侵。 
斧声出岩壑， 
四听无知音。 
岂为鼎下薪， 
当复堂上琴。 
凤鸟久不栖， 
且与枳棘林。
                        </pre>
            </li>
            
            <li>
                <h3>
                    滑中赠崔高士瑾
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王季友</p>
                <pre>夫子保药命， 
外身得无咎。 
日月不能老， 
化肠为筋否。 
十年前见君， 
甲子过我寿。 
于何今相逢， 
华发在我后。 
近而知其远， 
少见今白首。 
遥信蓬莱宫， 
不死世世有。 
玄石采盈担， 
神方秘其肘。 
问家惟指云， 
爱气常言酒。 
摄生固如此， 
履道当不朽。 
未能太玄同， 
愿亦天地久。 
实腹以芝朮， 
贱形乃刍狗。 
自勉将勉余， 
良药在苦口。
                        </pre>
            </li>
            
            <li>
                <h3>
                    玉壶冰
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 王季友</p>
                <pre>玉壶知素结， 
止水复中澄。 
坚白能虚受， 
清寒得自凝。 
分形同晓镜， 
照物掩宵灯。 
壁映圆光入， 
人惊爽气凌。 
金罍何足贵， 
瑶席几回升。 
正值求珪瓒， 
提携共饮冰。
                        </pre>
            </li>
            
            <li>
                <h3>
                    观于舍人壁画山水
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王季友</p>
                <pre>野人宿在人家少， 
朝见此山谓山晓。 
半壁仍栖岭上云， 
开帘欲放湖中鸟。 
独坐长松是阿谁， 
再三招手起来迟。 
于公大笑向予说， 
小弟丹青能尔为。
                        </pre>
            </li>
            
            <li>
                <h3>
                    还山留别长安知己
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王季友</p>
                <pre>出山不见家， 
还山见家在。 
山门是门前， 
此去长樵采。 
青溪谁招隐， 
白发自相待。 
惟馀涧底松， 
依依色不改。
                        </pre>
            </li>
            
            <li>
                <h3>
                    酬李十六岐
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王季友</p>
                <pre>炼丹文武火未成， 
卖药贩履俱逃名。 
出谷迷行洛阳道， 
乘流醉卧滑台城。 
城下故人久离怨， 
一欢适我两家愿。 
朝饮杖悬沽酒钱， 
暮餐囊有松花饭。 
于何车马日憧憧， 
李膺门馆争登龙。 
千宾揖对若流水， 
五经发难如叩钟。 
下笔新诗行满壁， 
立谈古人坐在席。 
问我草堂有卧云， 
知我山储无儋石。 
自耕自刈食为天， 
如鹿如麋饮野泉。 
亦知世上公卿贵， 
且养丘中草木年。
                        </pre>
            </li>
            
    </ul>
</body>

</html>