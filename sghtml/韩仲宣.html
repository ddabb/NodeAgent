<!DOCTYPE html>
<html lang="zh-CN">

<head>
    <meta charset="UTF-8">
    <title>
        韩仲宣
    </title>
</head>

<body>
    <h1>
        韩仲宣
    </h1>
    <p><strong>朝代:</strong>
        唐代
    </p>
    <p><strong>生平:</strong>
        韩仲宣，高宗时人。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    三月三日宴王明府山亭
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 韩仲宣</p>
                <pre>河滨上巳， 
洛汭春华。 
碧池涵日， 
翠斝澄霞。 
沟垂细柳， 
岸拥平沙。 
歌莺响树， 
舞蝶惊花。 
云浮宝马， 
水韵香车。 
熟记行乐， 
淹留景斜。
                        </pre>
            </li>
            
            <li>
                <h3>
                    上元夜效小庾体
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 韩仲宣</p>
                <pre>他乡月夜人， 
相伴看灯轮。 
光随九华出， 
影共百枝新。 
歌钟盛北里， 
车马沸南邻。 
今宵何处好， 
惟有洛城春。
                        </pre>
            </li>
            
            <li>
                <h3>
                    晦日宴高氏林亭
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 韩仲宣</p>
                <pre>欲知行有乐， 
芳尊对物华。 
地接安仁县， 
园是季伦家。 
柳处云疑叶， 
梅间雪似花。 
日落归途远， 
留兴伴烟霞。
                        </pre>
            </li>
            
            <li>
                <h3>
                    晦日重宴
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 韩仲宣</p>
                <pre>凤苑先吹晚， 
龙楼夕照披。 
陈遵已投辖， 
山公正坐池。 
落日催金奏， 
飞霞送玉卮。 
此时陪绮席， 
不醉欲何为。
                        </pre>
            </li>
            
    </ul>
</body>

</html>