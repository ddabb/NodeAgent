<!DOCTYPE html>
<html lang="zh-CN">

<head>
    <meta charset="UTF-8">
    <title>
        仲并
    </title>
</head>

<body>
    <h1>
        仲并
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>正西山、雨过弄晴景， 
竹屋贯斜晖。 
问谁将千斛， 
霏瑛落屑， 
吹上花枝。 
风外青鞋未熟， 
鼻观已先知。 
扰损江南客， 
诗面难肥。 
两句林边倾盖， 
笑化工开落， 
尤甚儿嬉。 
叹额黄人去， 
还是隔年期。 
渺飞魂、凭谁招取， 
赖故人、沈水煮花瓷。 
犹堪待， 
岭梅开後， 
一战雄雌。
                        </pre>
            </li>
            
            <li>
                <h3>
                    大圣乐令·玉团儿
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 仲并</p>
                <pre>豆蔻梢头春正早。 
敛修眉、未经重扫。 
湖山清远， 
几年牢落， 
风韵初好。 
慢绾垂螺最娇小。 
是谁家、舞腰袅袅。 
而今莫谓， 
春归等闲， 
分付芳草。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>襟韵绝纤尘， 
炯炯夜光明月。 
合是紫荷持橐， 
侍丹墀清切。 
暗香疏影想公家， 
人与梅超绝。 
酒罢帝城早去， 
占百花先发。
                        </pre>
            </li>
            
            <li>
                <h3>
                    忆王孙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>庭梧叶密未惊秋。 
风雨潇潇特地愁。 
愁绪如丝无尽头。 
思悠悠。 
怅望王孙空倚楼。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>隈岩侧。 
怪生小院香来别。 
香来别。 
嫩黄细细， 
商量齐发。 
佳人敛笑贪先折。 
重新为翦斜斜叶。 
斜斜叶。 
钗头常带， 
一秋风月。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>练江风静， 
卧冰奁百尺， 
朱阑飞入。 
江远浮天天在水， 
水满半天云湿。 
白鸟明边， 
青山断处， 
眼冷江头立。 
月明潮上， 
苇间渔唱声急。 
几度吹老苹花， 
野香无数， 
欲寄应难及。 
天借诗人供醉眼， 
尊俎一时收拾。 
竹里行厨， 
花间步障， 
风雨生呼吸。 
酒阑歌罢， 
钓船先具蓑笠。
                        </pre>
            </li>
            
            <li>
                <h3>
                    武陵春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>门巷乌衣应好在， 
风韵尚依然。 
知是蓬瀛第几仙。 
秀色粲当筵。 
索句濡毫云阁里， 
清坐袅炉烟。 
谁赋回文第二篇。 
除是见娟娟。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>华栋一何丽， 
移下小壶天。 
几多曲房新户， 
缥缈似当年。 
曾是使君风度， 
元有胸中丘壑， 
六月竹风寒。 
一洗筝笛耳， 
歌舞粲筵间。 
坐中客， 
醒复醉， 
听无眠。 
已回归梦， 
犹复袅袅记清圆。 
尚想饮中仙子， 
来处馀香飘坐， 
胜韵此双全。 
为寄月华语， 
难与并蝉娟。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 仲并</p>
                <pre>说似当年老季伦。 
君家虽富客常贫。 
何曾一笑任吾真。 
酒满罢留天下士， 
词新空赋坐中春。 
谁能绝笔更书麟。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 仲并</p>
                <pre>趁拍舞初筵。 
柳袅春烟。 
街头桃李莫争妍。 
家本凤楼高处住， 
锦瑟华年。 
不用抹繁弦。 
歌韵天然。 
天教独立百花前。 
但愿人如天上月， 
三五团圆。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>秀出群儿， 
柳眉濯濯春庭院。 
不亲歌扇。 
弄笔勤书篆。 
翁已无能， 
老退惭赬面。 
欣同宴。 
坐来喜见。 
痛饮惊无算。
                        </pre>
            </li>
            
            <li>
                <h3>
                    瑞鹤仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>试六花院落。 
正柳绵飘坠， 
因风无著。 
吴王旧城郭。 
记乌衣门巷， 
小桥帘幕。 
他州寥索。 
漫等闲、桃英杏萼。 
认幽香来处， 
群芳尽掩， 
蕙心先觉。 
行乐。 
燕雏莺友， 
浪语狂歌， 
休休莫莫。 
兰房绣幄。 
添新恨， 
念前约。 
殢十分芳景， 
十分春意， 
休惜十分共酌。 
任十分、吹老寒梅， 
戌楼画角。
                        </pre>
            </li>
            
            <li>
                <h3>
                    画堂春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>春波浅碧涨方池。 
池台深锁烟霏。 
缓歌争胜早莺啼。 
客忍轻归。 
合坐香凝宿雾， 
垫巾梅插寒枝。 
渐西蟾影漾馀辉。 
醉倒谁知。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>铃阁寻盟未肯寒。 
鷁首驻江干。 
云烟翰墨， 
风流尊俎， 
不放更残。 
金声掷地西清老， 
天未许终闲。 
知音素赏， 
当筵一曲， 
流水高山。
                        </pre>
            </li>
            
            <li>
                <h3>
                    芰荷香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>醉凝眸。 
正行云遮断， 
澄练江头。 
皓月今宵何处， 
不管中秋。 
朱阑倚遍， 
又微雨、催下危楼。 
秋风空响更筹。 
不将好梦， 
吹过南州。 
浮远轩窗异日到， 
山空云净， 
江远天浮。 
别去客怀， 
无赖准拟开愁。 
冰轮好在， 
解随我、天际归舟。 
何须舞袂歌喉。 
一觞一咏， 
谈笑风流。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>宛如姑射人冰雪。 
知公不负佳风月。 
莫放漏声残。 
清风生坐间。 
赏春心未足。 
翦尽尊前烛。 
此乐自难忘。 
一觞还一觞。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 仲并</p>
                <pre>冰清玉映， 
自是闺房秀。 
十里卷朱帘， 
好紫陌、家家未有。 
天然情素， 
高压一城春， 
花艳丽， 
月精神， 
梅韵腰枝瘦。 
曲屏虚幌， 
枉著鸳鸯绣。 
不是不相逢， 
泪空滴、年年别袖。 
从他兰菊， 
秋露与春风， 
终不似， 
玉人人， 
一片心长久。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 仲并</p>
                <pre>间世麒麟降自天。 
光辉列宿灿初躔。 
他年身致夔龙列， 
少日心存翰墨边。 
簪彩笔， 
照金莲。 
词华当使思如泉。 
未论耸壑昂霄事， 
且与衰翁慰暮年。
                        </pre>
            </li>
            
    </ul>
</body>

</html>