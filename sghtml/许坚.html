<!DOCTYPE html>
<html lang="zh-CN">

<head>
    <meta charset="UTF-8">
    <title>
        许坚
    </title>
</head>

<body>
    <h1>
        许坚
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    上舍人徐铉
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 许坚</p>
                <pre>几宵烟月锁楼台， 
欲寄侯门荐下才。 
满面尘埃人不识， 
谩随流水出山来。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 许坚</p>
                <pre>道既学不得， 
仙从何处来。 
卧久似慵伸雪项， 
立迟犹未整霜衣。 
（《病鹤》， 
见《吟窗杂录》）
                        </pre>
            </li>
            
            <li>
                <h3>
                    游溧阳霞泉寺限白字
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 许坚</p>
                <pre>近枕吴溪与越峰， 
前朝恩赐云泉额。 
竹林晴见雁塔高， 
石室曾栖几禅伯。 
荒碑字没莓苔深， 
古池香泛荷花白。 
客有经年别故林， 
落日啼猿情脉脉。
                        </pre>
            </li>
            
            <li>
                <h3>
                    登游齐山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 许坚</p>
                <pre>星使南驰入楚重， 
此山偏得驻行踪。 
落花满地月华冷， 
寂寞旧山三四峰。
                        </pre>
            </li>
            
            <li>
                <h3>
                    题幽栖观
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 许坚</p>
                <pre>仙翁上升去， 
丹井寄晴壑。 
山色接天台， 
湖光照寥廓。 
玉洞绝无人， 
老桧犹栖鹤。 
我欲掣青蛇， 
他时冲碧落。
                        </pre>
            </li>
            
            <li>
                <h3>
                    题扇
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 许坚</p>
                <pre>哦吟但写胸中妙， 
饮酒能忘身后名。 
但愿长闲有诗酒， 
一溪风月共清明。
                        </pre>
            </li>
            
            <li>
                <h3>
                    题茅山观
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 许坚</p>
                <pre>常恨清风千载郁， 
洞天令得恣游遨。 
松楸古色玉坛静， 
鸾鹤不来青汉高。 
茅氏井寒丹已化， 
玄宗碑断梦仍劳。 
分明有个长生路， 
休向红尘叹二毛。
                        </pre>
            </li>
            
    </ul>
</body>

</html>