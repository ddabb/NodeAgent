<!DOCTYPE html>
<html lang="zh-CN">

<head>
    <meta charset="UTF-8">
    <title>
        卢殷
    </title>
</head>

<body>
    <h1>
        卢殷
    </h1>
    <p><strong>朝代:</strong>
        唐代
    </p>
    <p><strong>生平:</strong>
        宋时避讳，改作隐。范阳人，为登封尉。诗十三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    七夕
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 卢殷</p>
                <pre>河耿月凉时， 
牵牛织女期。 
欢娱方在此， 
漏刻竟由谁。 
定不嫌秋驶， 
唯当乞夜迟。 
全胜客子妇， 
十载泣生离。
                        </pre>
            </li>
            
            <li>
                <h3>
                    仲夏寄江南
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 卢殷</p>
                <pre>五月行将近， 
三年客未回。 
梦成千里去， 
酒醒百忧来。 
晚暮时看槿， 
悲酸不食梅。 
空将白团扇， 
从寄复裴回。
                        </pre>
            </li>
            
            <li>
                <h3>
                    堋口逢友人
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 卢殷</p>
                <pre>艰难别离久， 
中外往还深。 
已改当时法， 
空余旧日心。
                        </pre>
            </li>
            
            <li>
                <h3>
                    妾换马
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 卢殷</p>
                <pre>伴凤楼中妾， 
如龙枥上宛。 
同年辞旧宠， 
异地受新恩。 
香阁更衣处， 
尘蒙喷草痕。 
连嘶将忍泪， 
俱恋主人门。
                        </pre>
            </li>
            
            <li>
                <h3>
                    悲秋
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 卢殷</p>
                <pre>秋空雁度青天远， 
疏树蝉嘶白露寒。 
阶下败兰犹有气， 
手中团扇渐无端。
                        </pre>
            </li>
            
            <li>
                <h3>
                    晚蝉
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 卢殷</p>
                <pre>深藏高柳背斜晖， 
能轸孤愁减昔围。 
犹畏旅人头不白， 
再三移树带声飞。
                        </pre>
            </li>
            
            <li>
                <h3>
                    月夜
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 卢殷</p>
                <pre>露下凉生簟， 
无人月满庭。 
难闻逆河浪， 
徒望白榆星。 
树绕孤栖鹊， 
窗飞就暗萤。 
移时宿兰影， 
思共习芳馨。
                        </pre>
            </li>
            
            <li>
                <h3>
                    欲销云
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 卢殷</p>
                <pre>欲隐从龙质， 
仍余触石文。 
霏微依碧落， 
仿佛误非云。 
度月光无隔， 
倾河影不分。 
如逢作霖处， 
当为起氤氲。
                        </pre>
            </li>
            
            <li>
                <h3>
                    移住别居
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 卢殷</p>
                <pre>自到西川住， 
唯君别有情。 
常逢对门远， 
又隔一重城。
                        </pre>
            </li>
            
            <li>
                <h3>
                    维扬郡西亭赠友人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 卢殷</p>
                <pre>萍飒风池香满船， 
杨花漠漠暮春天。 
玉人此日心中事， 
何似乘羊入市年。
                        </pre>
            </li>
            
            <li>
                <h3>
                    遇边使
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 卢殷</p>
                <pre>累年无的信， 
每夜梦边城。 
袖掩千行泪， 
书封一尺情。
                        </pre>
            </li>
            
            <li>
                <h3>
                    长安亲故
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 卢殷</p>
                <pre>楚兰不佩佩吴钩， 
带酒城头别旧游。 
年事已多筋力在， 
试将弓箭到并州。
                        </pre>
            </li>
            
            <li>
                <h3>
                    雨霁登北岸寄友人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 卢殷</p>
                <pre>稻黄扑扑黍油油， 
野树连山涧自流。 
忆得年时冯翊部， 
谢郎相引上楼头。
                        </pre>
            </li>
            
    </ul>
</body>

</html>