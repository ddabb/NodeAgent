<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵光远
    </title>
</head>

<body>
    <h1>
        赵光远
    </h1>
    <p><strong>朝代:</strong>
        唐代
    </p>
    <p><strong>生平:</strong>
        华州刺史骘之子，不第而没。光化中，韦庄奏赠官。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    咏手二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 赵光远</p>
                <pre>妆成皓腕洗凝脂， 
背接红巾掬水时。 
薄雾袖中拈玉斝， 
斜阳屏上撚青丝。 
唤人急拍临前槛， 
摘杏高揎近曲池。 
好是琵琶弦畔见， 
细圆无节玉参差。 
撚玉搓琼软复圆， 
绿窗谁见上琴弦。 
慢笼彩笔闲书字， 
斜指瑶阶笑打钱。 
炉面试香添麝炷， 
舌头轻点贴金钿。 
象床珍簟宫棋处， 
拈定文楸占角边。
                        </pre>
            </li>
            
            <li>
                <h3>
                    题妓莱儿壁
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 赵光远</p>
                <pre>鱼钥兽环斜掩门， 
萋萋芳草忆王孙。 
醉凭青琐窥韩寿， 
闲掷金梭恼谢鲲。 
不夜珠光连玉匣， 
辟寒钗影落瑶尊。 
欲知肠断相思处， 
役尽江淹别后魂。
                        </pre>
            </li>
            
    </ul>
</body>

</html>