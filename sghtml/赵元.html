<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵元
    </title>
</head>

<body>
    <h1>
        赵元
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    行香子三首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵元</p>
                <pre>镜里流年。 
绿变华颠。 
谢西山、青眼依然。 
人生安用， 
利锁名缠。 
似燕营巢， 
蜂课蜜， 
蚁争膻。 
词苑群仙。 
场屋诸贤。 
看文章、大笑如椽。 
闲人书册， 
且枕头眠。 
有洗心经， 
传灯录， 
坐忘篇。 
潦倒无闻。 
坐惯家贫。 
眼昏花， 
心口犹存。 
人皆笑我， 
我尽教人。 
┾醉吟风， 
闲钓月， 
困眠云。 
邂逅交亲。 
语款情真。 
且相丛、莫浪辛勤。 
西山归隐， 
不用移文。 
看菊成丛， 
松结子， 
竹生孙。 
山拥垣墙。 
水满溪塘。 
几人家、篱落斜阳。 
又还夏也， 
一霎人忙。 
正稻分畦， 
蚕卸簇， 
麦登场。 
老子徜徉。 
闲日偏长。 
鬓、只管寻凉。 
绿阴何处， 
旋旋移床。 
有道边槐， 
门外柳， 
舍南桑。 
以上赵元作品《行香子》共3首
                        </pre>
            </li>
            
    </ul>
</body>

</html>