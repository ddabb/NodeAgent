<!DOCTYPE html>
<html lang="zh-CN">

<head>
    <meta charset="UTF-8">
    <title>
        陆希声
    </title>
</head>

<body>
    <h1>
        陆希声
    </h1>
    <p><strong>朝代:</strong>
        唐代
    </p>
    <p><strong>生平:</strong>
        陆希声，吴人，博学善属文，尤工书。初隐义兴，后召为右拾遗，累迁歙州刺史。昭宗闻其名，徵拜给事中，寻除户部侍郎，同中书门下平章事。在位无所轻重，以太子少师罢。卒赠尚书左仆射，谥曰文。有《颐山诗》一卷，今存二十二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    寄蛩光上人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆希声</p>
                <pre>笔下龙蛇似有神， 
天池雷雨变逡巡。 
寄言昔日不龟手， 
应念江头洴澼人。
                        </pre>
            </li>
            
            <li>
                <h3>
                    山居
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陆希声</p>
                <pre>君山苍翠接青冥， 
东走洮湖上洞庭。 
茅屋向阳梳白发， 
竹窗深夜诵丹经。 
涌泉回泬鱼龙气， 
怪石惊腾鸟兽形。 
为问前时金马客， 
此焉还作少微星。 
不是幽栖矫性灵， 
从来无意在膻腥。 
满川风物供高枕， 
四合云山借画屏。 
五鹿归来惊岳岳， 
孤鸿飞去入冥冥。 
君阳遁叟何为乐， 
一炷清香两卷经。
                        </pre>
            </li>
            
            <li>
                <h3>
                    阳羡杂咏十九首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陆希声</p>
                <pre>盘崖蹙缩似灵龟， 
鬼谷先生隐遁时。 
不独卷怀经世志， 
白云流水是心期。 
妙理难观旨甚深， 
欲知无欲是无心。 
茅庵不异人间世， 
河上真人自可寻。 
惠施徒自学多方， 
谩说观鱼理未长。 
不得庄生濠上旨， 
江湖何以见相忘。 
小圃初晴风露光， 
含桃花发满山香。 
香花对酒心无事， 
倍觉春来白日长。 
落落飞鸿渐始盘， 
青云起处剩须看。 
如今天路多矰缴， 
纵使衔芦去也难。 
年逾知命志尤坚， 
独向青山更绝编。 
天下有山山有水， 
养蒙肥遁正翛然。 
山前无数碧琅玕， 
一径清森五月寒。 
世上何人怜苦节， 
应须细问子猷看。 
一径秾芳万蕊攒， 
风吹雨打未摧残。 
怜君尽向高枝发， 
应为行人要整冠。 
六月清凉绿树阴， 
小亭高卧涤烦襟。 
羲皇向上何人到， 
永日时时弄素琴。 
冻蕊凝香色艳新， 
小山深坞伴幽人。 
知君有意凌寒色， 
羞共千花一样春。 
二月山家谷雨天， 
半坡芳茗露华鲜。 
春醒酒病兼消渴， 
惜取新芽旋摘煎。 
自知无业致吾君， 
只向春山弄白云。 
已共此山私断当， 
不须转辙重移文。 
野人心地本无机， 
为爱茅檐倚翠微。 
尽日尊前谁是客， 
秋山含水有清辉。 
大河波浪激潼关， 
青兕胡为伏此山。 
遥想楚王云梦泽， 
蜺旌羽盖定空还。 
岭上青松手自栽， 
已能苍翠映莓苔。 
岁寒本是君家事， 
好送清风月下来。 
君阳山下足春风， 
满谷仙桃照水红。 
何必武陵源上去， 
涧边好过落花中。 
芳草霏霏遍地齐， 
桃花脉脉自成溪。 
也知百舌多言语， 
任向春风尽意啼。 
隔林残日照孤亭， 
玄晏先生酒未醒。 
入夜莫愁迷下路， 
昔人犹在逐流萤。 
山岭依稀偃月形， 
数层倚石叠空青。 
几回雪夜寒光积， 
直似金光照户庭。 
以上陆希声作品《阳羡杂咏十九首》共19首      
                        </pre>
            </li>
            
    </ul>
</body>

</html>