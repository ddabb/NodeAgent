<!DOCTYPE html>
<html lang="zh-CN">

<head>
    <meta charset="UTF-8">
    <title>
        李元膺
    </title>
</head>

<body>
    <h1>
        李元膺
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一落索
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李元膺</p>
                <pre>天上粉云如扫。 
放小楼清晓。 
古今何处想风流， 
最潇洒， 
龙山帽。 
人似年华易老。 
且芳樽频倒。 
西风于我更多情， 
露金靥， 
篱边笑。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李元膺</p>
                <pre>雪云散尽， 
放晓晴池院。 
杨柳于人便青眼。 
更风流多处， 
一点梅心、相映远。 
约略嚬轻笑浅。 
一年春好处， 
不在浓芳， 
小艳疏香最娇软。 
到清明时候， 
百紫千红花正乱。 
已失春风一半。 
蚤占取韶光， 
共追游， 
但莫管春寒， 
醉红自暖。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 李元膺</p>
                <pre>乞与安仁掠鬓霜。 
不须红线小机窗。 
剪刀疏下蜀罗长。 
纤手捻残针缕细， 
金钗翻过齿痕香。 
同心小绾寄思量。
                        </pre>
            </li>
            
            <li>
                <h3>
                    茶瓶儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李元膺</p>
                <pre>去年相逢深院宇。 
海棠下、曾歌金缕。 
歌罢花如雨。 
翠罗衫上， 
点点红无数。 
今岁重寻携手处。 
空物事、人非春暮。 
回首青门路。 
乱红飞絮， 
相逐东风去。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李元膺</p>
                <pre>彩旗画柱清明後。 
花前姊妹争携手。 
先紧绣罗裙。 
轻衫束领巾。 
琐绳金钏响。 
渐出花梢上。 
笑里问高低。 
盘云亸玉螭。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李元膺</p>
                <pre>溪堂欢燕。 
惯捧玻璃盏。 
今日祖西城， 
更忍把、一杯重劝。 
别离情味， 
自古不堪秋， 
催泪雨， 
湿西风， 
肠共危弦断。 
夕阳去路， 
五马旌旗乱。 
便是古都春， 
应醉恋， 
曲江池馆。 
须知别後， 
叠翠倚阑情， 
青嶂晚， 
碧云深， 
日近长安远。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 李元膺</p>
                <pre>寂寞秋千两绣旗。 
日长花影转阶迟。 
燕惊午梦周遮语， 
蝶困春游落拓飞。 
思往事， 
入颦眉。 
柳梢阴重又当时。 
薄情风絮难拘束， 
飞过东墙不肯归。
                        </pre>
            </li>
            
    </ul>
</body>

</html>