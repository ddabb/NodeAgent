<!DOCTYPE html>
<html lang="zh-CN">

<head>
    <meta charset="UTF-8">
    <title>
        岑文本
    </title>
</head>

<body>
    <h1>
        岑文本
    </h1>
    <p><strong>朝代:</strong>
        唐代
    </p>
    <p><strong>生平:</strong>
        岑文本，字景仁，邓州人。沉敏有姿仪，博综经史，美谈论，善属文。贞观初，除秘书郎。上籍田、三元二颂，辞甚工。擢中书舍人，所草诏诰或繁凑，即命书童六七人，随口并写，须臾悉成。时中书侍郎颜师古以谴罢，太宗曰：&amp;quot;朕自举一人。&amp;quot;乃以授文本，先与令狐德芬撰周史，史论多出文本。及史成，封江陵县子
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    冬日宴于庶子宅各赋一字得平
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 岑文本</p>
                <pre>金兰笃惠好， 
尊酒畅生平。 
既欣投辖赏， 
暂缓望乡情。 
爱景含霜晦， 
落照带风轻。 
于兹欢宴洽， 
宠辱讵相惊。
                        </pre>
            </li>
            
            <li>
                <h3>
                    奉和正日临朝
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 岑文本</p>
                <pre>时雍表昌运， 
日正叶灵符。 
德兼三代礼， 
功包四海图。 
逾沙纷在列， 
执玉俨相趋。 
清跸喧辇道， 
张乐骇天衢。 
拂蜺九旗映， 
仪凤八音殊。 
佳气浮仙掌， 
熏风绕帝梧。 
天文光七政， 
皇恩被九区。 
方陪瘗玉礼， 
珥笔岱山隅。
                        </pre>
            </li>
            
            <li>
                <h3>
                    奉述飞白书势
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 岑文本</p>
                <pre>六文开玉篆， 
八体曜银书。 
飞毫列锦绣， 
拂素起龙鱼。 
凤举崩云绝， 
鸾惊游雾疏。 
别有临池草， 
恩沾垂露馀。
                        </pre>
            </li>
            
            <li>
                <h3>
                    安德山池宴集
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 岑文本</p>
                <pre>甲第多清赏， 
芳辰命羽卮。 
书帷通行径， 
琴台枕槿篱。 
池疑夜壑徙， 
山似郁洲移。 
雕楹网萝薜， 
激濑合埙篪。 
鸟戏翻新叶， 
鱼跃动清漪。 
自得淹留趣， 
宁劳攀桂枝。
                        </pre>
            </li>
            
    </ul>
</body>

</html>