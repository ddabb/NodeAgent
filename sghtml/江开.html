<!DOCTYPE html>
<html lang="zh-CN">

<head>
    <meta charset="UTF-8">
    <title>
        江开
    </title>
</head>

<body>
    <h1>
        江开
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    杏花天
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 江开</p>
                <pre>谢娘庭院通芳径。 
四无人、花梢转影。 
几番心事无凭准。 
等得青春过尽。 
秋千下、佳期又近。 
算毕竟、沉吟未稳。 
不成又是教人恨。 
待倩杨花去问。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 江开</p>
                <pre>手拈花枝忆小苹。 
绿窗空锁旧时春。 
满楼飞絮一筝尘。 
素约未传双燕语， 
离愁还入卖花声。 
十分春事倩行云。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 江开</p>
                <pre>风前帘幕沾飞絮。 
家在垂杨深处住。 
倚楼无语忆郎时， 
恰是去年今日去。 
帝城箫鼓青春暮。 
应有多情游治处。 
争知日日小阑干， 
望断斜阳芳草路。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 江开</p>
                <pre>春时江上廉纤雨。 
张帆打鼓开船去。 
秋晚恰归来。 
看看船又开。 
嫁郎如未嫁。 
长是凄凉夜。 
情少利心多。 
郎如年少何。
                        </pre>
            </li>
            
    </ul>
</body>

</html>