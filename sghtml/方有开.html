<!DOCTYPE html>
<html lang="zh-CN">

<head>
    <meta charset="UTF-8">
    <title>
        方有开
    </title>
</head>

<body>
    <h1>
        方有开
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方有开</p>
                <pre>跳出红尘， 
都不顾、是非荣辱。 
垂钓处、月明风细， 
水清山绿。 
七里滩头帆落尽， 
长山泷口潮回速。 
问有谁、特为上钩来， 
刘文叔。 
貂蝉贵， 
无人续。 
金带重， 
难拘束。 
这白麻黄纸， 
岂曾经目。 
昨夜客星侵帝座， 
且容伸脚加君腹。 
问高风、今古有谁同， 
先生独。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方有开</p>
                <pre>七里滩边， 
江光漠漠山如戟。 
渔舟一叶。 
径入寒烟碧。 
笑我尘劳， 
羞对双台石。 
身如织。 
年年行役。 
鱼鸟浑相识。
                        </pre>
            </li>
            
    </ul>
</body>

</html>