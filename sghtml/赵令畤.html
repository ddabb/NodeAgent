<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵令畤
    </title>
</head>

<body>
    <h1>
        赵令畤
    </h1>
    <p><strong>朝代:</strong>
        宋代
    </p>
    <p><strong>生平:</strong>
        赵令畤（1051-1134） 字德麟，太祖次子燕王德昭之玄孙。哲宗元佑时签书颍州公事。与秦观、朱服、李之仪等人因接近苏轼，遭致新党排斥。后为右朝请大夫，改右监门卫大将军，管州防御使，迁洪州观察使。绍兴初，袭封安定郡王。卒赠开府仪同三司。其词凄婉柔丽，极近秦观。有《侯鲭录》、《聊复集》。《聊复集》今不传，有赵万里辑本。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>翠袖卷纱红映肉， 
无风玉骨生寒。 
可堪新晓雨初残。 
颦眉谁恼著， 
粉泪滴阑干。 
闻道谪仙歌妙语， 
新妆再发愁颜。 
雾帘云幕荐金盘。 
笔间长借句， 
直莫放春还。
                        </pre>
            </li>
            
            <li>
                <h3>
                    乌夜啼
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>楼上萦帘弱絮， 
墙头凝月低花。 
年年春事关心事， 
肠断欲栖鸦。 
舞镜鸾衾翠减， 
啼珠凤蜡红斜。 
重门不锁相思梦， 
随意绕天涯。
                        </pre>
            </li>
            
            <li>
                <h3>
                    天仙子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>宿雨洗空台榭莹。 
下尽珠帘寒未定。 
花开花落几番晴， 
春欲竟。 
愁未醒。 
池面杏花红透影。 
一纸短书言不尽。 
明月清风还记省。 
玉楼香断又天香， 
闲展兴。 
临好景。 
心似乱萍何处整。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>急雨涨溪浑， 
小树带山秋色。 
轻棹暮天归路， 
袅芙蓉烟白。 
酒醒香冷梦回时， 
虫声正凄绝。 
只觉小窗风月， 
与昨宵都别。
                        </pre>
            </li>
            
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>楼上风和玉漏迟。 
秋千庭院静， 
百花飞。 
午窗才起暖金卮。 
匀面了， 
阑畔看春池。 
何事苦颦眉。 
碧云春信断， 
尽来时。 
鸳鸯游戏镇相随。 
云雾敛， 
新月挂天西。
                        </pre>
            </li>
            
            <li>
                <h3>
                    思远人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 赵令畤</p>
                <pre>素玉朝来有好怀。 
一枝梅粉照人开。 
晴云欲向杯中起， 
春色先从脸上来。 
深院落， 
小楼台。 
玉盘香篆看徘徊。 
须知月色撩人恨， 
数夜春寒不下阶。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 赵令畤</p>
                <pre>槐柳春馀绿涨天。 
酒旗高插夕阳边。 
谁家墙里笑秋千。 
往事不堪楼上看， 
新愁多向曲中传。 
此情销得是何年。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>春风依旧。 
著意随堤柳。 
搓得蛾儿黄欲就。 
天气清明时候。 
去年紫陌青门。 
今霄雨魄云魂。 
断送一生憔悴， 
只销几个黄昏。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>玉枕生凉， 
金缸传晓， 
败叶飞破清秋。 
雨馀翻浪， 
渺渺阻行舟。 
暂系汀洲侧畔， 
风夜起、荻叶添愁。 
银屏远， 
龙香渐尽， 
还是梦扬州。 
更筹。 
何太永， 
当年情事， 
今日堪酬。 
最苦恨红楼， 
笑我飘浮。 
为寄相思细字， 
教字字、愁蹙眉头。 
凄凉久， 
渔人唱晓， 
随月过横沟。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>春风试手先梅蕊。 
頩姿冷艳明沙水。 
不受众芳知。 
端须月与期。 
清香闲自远。 
先向钗头见。 
雪後燕瑶池。 
人间第一枝。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>画船稳泛春波渺。 
夕雨寒声小。 
紫烟深处数峰横。 
惊起一滩鸥鹭、照川明。 
西楼今夜归期误。 
恨入阑干暮。 
可堪春事满春怀。 
不似珠帘新燕、早归来。
                        </pre>
            </li>
            
            <li>
                <h3>
                    蝶恋花十三首
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>碧沼鸳鸯交颈舞。 
正恁双栖， 
又遣分飞去。 
洒翰赠言终不许。 
援琴请尽奴衷素。 
曲未成声先怨慕。 
忍泪凝情， 
强作霓裳序。 
弹到离愁凄咽处。 
弦肠俱断梨花雨。 
懊恼娇痴情未惯。 
不道看看， 
役得人肠断。 
万语千言都不管。 
兰房跬步如天远。 
废寝忘餐思想遍。 
赖有青鸾， 
不必凭鱼雁。 
密写香笺论缱绻。 
春词一纸芳心乱。 
别後相思心目乱。 
不谓芳音， 
忽寄南来雁。 
却写花笺和泪卷。 
细书方寸教伊看。 
独寐良宵无计遣。 
梦里依稀， 
暂若寻常见。 
幽会未终魂已断。 
半衾如暖人犹远。 
尺素重重封锦字。 
未尽幽闺， 
别後心中事。 
佩玉采丝文竹器。 
愿君一见知深意。 
环玉长圆丝万系。 
竹上斓斑， 
总是相思泪。 
物会见郎人永弃。 
心驰魂去神千里。 
锦额重帘深几许。 
绣履弯弯， 
未省离朱户。 
强出娇羞都不语。 
绛绡频掩酥胸素。 
黛浅愁红妆淡伫。 
怨绝情凝， 
不肯聊回顾。 
媚脸未匀新泪污。 
梅英犹带春朝露。 
镜破人离何处问。 
路隔银河， 
岁会知犹近。 
只道新来消瘦损。 
玉容不见空传信。 
弃掷前欢俱未忍。 
岂料盟言， 
陡顿无凭准。 
地久天长终有尽， 
绵绵不似无穷恨。 
卷絮风头寒欲尽。 
坠粉飘香， 
日日红成阵。 
新酒又添残酒困。 
今春不减前春恨。 
蝶去莺飞无处问。 
隔水高楼， 
望断双鱼信。 
恼乱横波秋一寸。 
斜阳只与黄昏近。 
丽质仙娥生月殿。 
谪向人间， 
未免凡情乱。 
宋玉墙东流美盼。 
乱花深处曾相见。 
密意浓欢方有便。 
不奈浮名， 
旋遣轻分散。 
最恨多才情太浅。 
等闲不念离人怨。 
梦觉高唐云雨散。 
十二巫峰， 
隔断相思眼。 
不为旁人移步懒。 
为郎憔悴羞郎见。 
青翼不来孤凤怨。 
露失桃源， 
再会终无便。 
旧恨新愁无计遣。 
情深何似情俱浅。 
屈指幽期惟恐误。 
恰到春宵， 
明月当三五。 
红影压墙花密处。 
花阴便是桃源路。 
不谓兰诚金石固。 
敛袂怡声， 
恣把多才数。 
惆怅空回谁共语。 
只应化作朝云去。 
数夕孤眠如度岁。 
将谓今生， 
会合终无计。 
正是断肠凝望际。 
云心捧得嫦娥至。 
玉困花柔羞抆泪。 
端丽妖娆， 
不与前时比。 
人去月斜疑梦寐。 
衣香犹在妆留臂。 
庭院黄昏春雨霁。 
一缕深心， 
百种成牵系。 
青翼蓦然来报喜。 
鱼笺微谕相容意。 
待月西厢人不寐。 
帘影摇光， 
朱户犹慵闭。 
花动拂墙红萼坠。 
分明疑是情人至。 
一梦行云还暂阻。 
尽把深诚， 
缀作新诗句。 
幸有青鸾堪密付。 
良宵从此无虚度。 
两意相欢朝又暮。 
争奈郎鞭， 
暂指长安路。 
最是动人愁怨处。 
离情盈抱终无语。 
以上赵令畤作品《蝶恋花》共13首      
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 赵令畤</p>
                <pre>人世一场大梦， 
我生魔了十年。 
明窗千古探遗编。 
不救饥寒一点。 
更被维摩老子， 
不教此处容言。 
炉薰清炷坐安禅。 
物物头头显现。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 赵令畤</p>
                <pre>麝发雕炉小袖笼。 
天教我被此时同。 
橼经雪重香方满， 
菊到秋深色自浓。 
船槛内， 
月明中。 
插花归去莫匆匆。 
人生更在艰难内， 
胜事年来不易逢。
                        </pre>
            </li>
            
    </ul>
</body>

</html>