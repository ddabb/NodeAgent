<!DOCTYPE html>
<html lang="zh-CN">

<head>
    <meta charset="UTF-8">
    <title>
        牛僧孺
    </title>
</head>

<body>
    <h1>
        牛僧孺
    </h1>
    <p><strong>朝代:</strong>
        唐代
    </p>
    <p><strong>生平:</strong>
        牛僧孺，字思黯，陇西人。贞元中，擢进士第，历相穆、敬两朝，封奇章郡公，后出为武昌节度使。文宗朝，征入再相。夙与李德裕相恶，会昌中，贬循州长史。大中初，还为太子少师，卒。集五卷，今存诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    乐天梦得有岁夜诗聊以奉和
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 牛僧孺</p>
                <pre>惜岁岁今尽， 
少年应不知。 
凄凉数流辈， 
欢喜见孙儿。 
暗减一身力， 
潜添满鬓丝。 
莫愁花笑老， 
花自几多时。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 牛僧孺</p>
                <pre>但愁封寄去， 
魔物或惊禅。 
惟羡东都白居士， 
年年香积问禅师。 
不是道公狂不得， 
恨公逢我不教狂。 
地瘦草丛短。 
求人气色沮， 
凭酒意乃伸。
                        </pre>
            </li>
            
            <li>
                <h3>
                    席上赠刘梦得
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 牛僧孺</p>
                <pre>粉署为郎四十春， 
今来名辈更无人。 
休论世上升沉事， 
且斗樽前见在身。 
珠玉会应成咳唾， 
山川犹觉露精神。 
莫嫌恃酒轻言语， 
曾把文章谒后尘。
                        </pre>
            </li>
            
            <li>
                <h3>
                    李苏州遗太湖石奇状绝伦，因题二十……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 牛僧孺</p>
                <pre>胚浑何时结， 
嵌空此日成。 
掀蹲龙虎斗， 
挟怪鬼神惊。 
带雨新水静， 
轻敲碎玉鸣。 
搀叉锋刃簇， 
缕络钓丝萦。 
近水摇奇冷， 
依松助澹清。 
通身鳞甲隐， 
透穴洞天明。 
丑凸隆胡准， 
深凹刻兕觥。 
雷风疑欲变， 
阴黑讶将行。 
噤痒微寒早， 
轮囷数片横。 
地祇愁垫压， 
鳌足困支撑。 
珍重姑苏守， 
相怜懒慢情。 
为探湖里物， 
不怕浪中鲸。 
利涉余千里， 
山河仅百程。 
池塘初展见， 
金玉自凡轻。 
侧眩魂犹悚， 
周观意渐平。 
似逢三益友， 
如对十年兄。 
旺兴添魔力， 
消烦破宿酲。 
媲人当绮皓， 
视秩即公卿。 
念此园林宝， 
还须别识精。 
诗仙有刘白， 
为汝数逢迎。
                        </pre>
            </li>
            
            <li>
                <h3>
                    郊庙歌辞·享太庙乐章·和宁舞
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 牛僧孺</p>
                <pre>湜湜颀颀， 
融昭德辉。 
不纽不舒， 
贯成九围。 
武烈文经， 
敷施当宜。 
纂尧付启， 
亿万熙熙。
                        </pre>
            </li>
            
    </ul>
</body>

</html>