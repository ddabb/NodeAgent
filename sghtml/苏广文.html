<!DOCTYPE html>
<html lang="zh-CN">

<head>
    <meta charset="UTF-8">
    <title>
        苏广文
    </title>
</head>

<body>
    <h1>
        苏广文
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    夜归华川因寄幕府
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 苏广文</p>
                <pre>山村寥落野人稀， 
竹里衡门掩翠微。 
溪路夜随明月入， 
亭皋春伴白云归。 
嵇康懒慢仍耽酒， 
范蠡逋逃又拂衣。 
汀畔数鸥闲不起， 
只应知我已忘机。
                        </pre>
            </li>
            
            <li>
                <h3>
                    春日过田明府遇焦山人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 苏广文</p>
                <pre>陶公归隐白云溪， 
买得春泉溉药畦。 
夜静林间风虎啸， 
月明竹上露禽栖。 
陈仓邑吏惊烽火， 
太白山人讶鼓鼙。 
相见只言秦汉事， 
武陵溪里草萋萋。
                        </pre>
            </li>
            
            <li>
                <h3>
                    自商山宿隐居
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 苏广文</p>
                <pre>闻道桃源堪避秦， 
寻幽数日不逢人。 
烟霞洞里无鸡犬， 
风雨林中有鬼神。 
黄公石上三芝秀， 
陶令门前五柳春。 
醉卧白云闲入梦， 
不知何物是吾身。
                        </pre>
            </li>
            
    </ul>
</body>

</html>