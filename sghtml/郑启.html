<!DOCTYPE html>
<html lang="zh-CN">

<head>
    <meta charset="UTF-8">
    <title>
        郑启
    </title>
</head>

<body>
    <h1>
        郑启
    </h1>
    <p><strong>朝代:</strong>
        唐代
    </p>
    <p><strong>生平:</strong>
        郑启，宜春人，谷之兄也。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    严塘经乱书事
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郑启</p>
                <pre>尘生宫阙雾濛濛， 
万骑龙飞幸蜀中。 
在野傅岩君不梦， 
乘轩卫懿鹤何功？ 
虽知四海同盟久， 
未合中原武备空。 
星落夜原妖气满， 
汉家麟阁待英雄。 
梁园皓色月如珪， 
清景伤时一惨凄。 
未见山前归牧马， 
犹闻江上带征鞞。 
鲲为鱼队潜鳞困， 
鹤处鸡群病翅低。 
正是四郊多垒日， 
波涛早晚静鲸鲵。
                        </pre>
            </li>
            
            <li>
                <h3>
                    邓表山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑启</p>
                <pre>白日三清此上时， 
观开山下彩云飞。 
仙坛丹灶灵犹在， 
鹤驾清朝去不归。 
晋末几迁陵谷改， 
尘中空换子孙非。 
松花落尽无消息， 
半夜疏钟彻翠微。
                        </pre>
            </li>
            
    </ul>
</body>

</html>