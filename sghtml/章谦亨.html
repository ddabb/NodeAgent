<!DOCTYPE html>
<html lang="zh-CN">

<head>
    <meta charset="UTF-8">
    <title>
        章谦亨
    </title>
</head>

<body>
    <h1>
        章谦亨
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 章谦亨</p>
                <pre>久雨初晴天气佳。 
远峰犹□被， 
乱峰遮。 
更无一朵路旁花。 
春归也， 
光景只桑麻。 
山径曲如蛇。 
□□□□□， 
□□□。 
薄醪邀客去程赊。 
都输与， 
鷖鹭立平沙。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 章谦亨</p>
                <pre>垂杨得地， 
在楼台侧畔， 
无人攀折。 
不似津亭舟系处， 
只伴客愁离别。 
丝过摇金， 
带铺新翠， 
雅称莺调舌。 
芳筵相映， 
最宜斜挂残月。 
却得连日春寒， 
未教轻滚， 
一片庭前雪。 
应恨张郎今老去， 
难比风流时节。 
醉眼浑醒， 
愁眉都展， 
舞困腰肢怯。 
有时微笑， 
把伊绾个双结。
                        </pre>
            </li>
            
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 章谦亨</p>
                <pre>想先生、跨鹤归去。 
依然上界官府。 
胸中邱壑经营巧， 
留下午桥别墅。 
堪爱处。 
山对起、飞来万马平坡驻。 
带湖鸥鹭。 
犹不忍寒盟， 
时寻门外， 
一片芰荷浦。 
秋水观， 
环绕滔滔瀑布。 
参天林木奇古。 
云烟只在阑干角， 
生出晚来微雨。 
东道主。 
爱宾客、梅花烂漫开樽俎。 
满怀尘土。 
扫荡已无馀， 
□□时上， 
玉峤翠瀛语。
                        </pre>
            </li>
            
            <li>
                <h3>
                    步蟾宫
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 章谦亨</p>
                <pre>团圞小酌醺醺醉。 
厮捱著、没人肯睡。 
呼卢直到五更头， 
便铺了妆台梳洗。 
庭前鼓吹喧人耳。 
蓦忽地、又添一岁。 
休嫌不足少年时， 
有多少、老如我底。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 章谦亨</p>
                <pre>台上凭阑干。 
犹怯春寒。 
被谁偷了最高山。 
将谓六丁移取去， 
不在人间。 
却是晓云闲。 
特地遮拦。 
与天一样白漫漫。 
喜得东风收卷尽， 
依旧追还。
                        </pre>
            </li>
            
            <li>
                <h3>
                    画堂春
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 章谦亨</p>
                <pre>连朝檐溜几曾乾。 
韶华一似衰颜。 
牡丹开尽木香残。 
忆家山， 
愁倚危阑。
                        </pre>
            </li>
            
            <li>
                <h3>
                    石州引·石州慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 章谦亨</p>
                <pre>半角庭阴， 
弓月映眉， 
珠露侵靸。 
花棚倒挂风枝， 
低罥鬓唇ぢ叶。 
凭肩笑问， 
甚日罢织流黄， 
泥人无语吟虫答。 
灯近悄分携， 
溜钗钿犀合。 
一霎。 
莲丝易折。 
未稳栖鸳， 
陡惊弹鸭。 
几度空阶， 
宵永笛声孤擫。 
玉腰烟瘦， 
□□梨梦香消， 
醒来凉袖阑干压。 
不尽度檐云， 
写闲愁千叠。
                        </pre>
            </li>
            
    </ul>
</body>

</html>