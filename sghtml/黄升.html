<!DOCTYPE html>
<html lang="zh-CN">

<head>
    <meta charset="UTF-8">
    <title>
        黄升
    </title>
</head>

<body>
    <h1>
        黄升
    </h1>
    <p><strong>朝代:</strong>
        宋代
    </p>
    <p><strong>生平:</strong>
        黄升（?—?） 字叔旸，因所居有玉林又近散花庵，故号玉林，又号花庵词客。建安（今福建建瓯）人。不愿仕进，早弃科举，以读书吟咏自适。游受斋爱其诗，赞为“晴空冰柱”。亦能词，受姜夔影响。所选《花庵词选》，为宋人选本中的精品。有《散花庵词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    卖花声
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 黄升</p>
                <pre>莺蝶太匆匆。 
恼杀衰翁。 
牡丹开尽状元红。 
俯仰之间增感慨， 
花事成空。 
垂柳绿阴中。 
粉絮濛濛。 
多情多病转疏慵。 
不是东风孤负我， 
我负东风。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>万籁寂无声。 
衾铁棱棱近五更。 
香断灯昏吟未稳， 
凄清。 
只有霜华伴月明。 
应是夜寒凝。 
恼得梅花睡不成。 
我念梅花花念我， 
关情。 
起看清冰满玉瓶。
                        </pre>
            </li>
            
            <li>
                <h3>
                    南柯子·南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>天上传新火， 
人间试夹衣。 
定巢新燕觅香泥。 
不为绣帘朱户、说相思。 
侧帽吹飞絮， 
凭栏送落晖。 
粉痕销淡锦书稀。 
怕见山南山北、子规啼。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>骑鹤上扬州， 
腰缠十万。 
拈起诗人旧公案。 
看山看水， 
此去胜游须遍。 
烦君收拾取， 
归吟卷。 
少日风流， 
暮年萧散。 
佳处何妨小留款。 
沙河塘上， 
落日绣帘争卷。 
也须拂拭起， 
看花眼。
                        </pre>
            </li>
            
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>问山中、小桃开後， 
曾经多少晴雨。 
遥知载酒花边去， 
唱我旧歌金缕。 
行乐处。 
正蝶绕蜂围， 
锦绣迷无路。 
风光有主。 
想倚杖西阡， 
停杯北望， 
望断碧云暮。 
花知道， 
应倩蜚鸿寄语。 
年来老子安否。 
一春一到成虚约， 
不道树犹如此。 
烦说与。 
但岁岁、东风妆点红云坞。 
刘郎老去。 
待有日重来， 
同君一笑， 
拈起看花句。
                        </pre>
            </li>
            
            <li>
                <h3>
                    月照梨花·河传
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>昼景。 
方永。 
重帘花影。 
好梦犹酣， 
莺声唤醒。 
门外风絮交飞。 
送春归。 
修蛾画了无人问。 
几多别恨。 
泪洗残妆粉。 
不知郎马何处嘶。 
烟草萋迷。 
鹧鸪啼。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>自沈香梦断， 
风雨外、失馀春。 
怅袍锦淋漓， 
金銮论奏， 
四海无人。 
蛾眉古来见妒， 
奈昭阳、飞燕亦成尘。 
惟有空梁落月， 
至今能为传神。 
神游八表跨长鲸。 
谁是再来身。 
爱云月溪头， 
玉环一曲， 
笔力千钧。 
人间不堪著眼， 
但香名、百世尚如新。 
乞我九霞蜚佩， 
梯空共上秋旻。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>少年有志封侯， 
弯弓欲挂扶桑外。 
一朝敛缩， 
萧然清兴， 
了无拘碍。 
袖里阴符， 
枕中鸿宝， 
功名蝉蜕。 
看舌端霹雳， 
剧谈玄妙， 
人间世、疑无对。 
阆苑醉乡佳处， 
想当年、绿阴犹在。 
群仙寄语， 
不须点勘， 
鬼神功罪。 
碧海千寻， 
赤城万丈， 
风高浪快。 
待踞龟食蛤， 
相期汗漫， 
与烟霞会。
                        </pre>
            </li>
            
            <li>
                <h3>
                    浣沙溪·浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 黄升</p>
                <pre>锺磬泠泠夜未央。 
梨花庭院月如霜。 
步虚声里拜瑶章。 
紫极清都云渺渺， 
红尘浊世事茫茫。 
未知谁有返魂香。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>珠帘寂寂。 
愁背银缸泣。 
记得少年初选入。 
三十六宫第一。 
当年掌上承恩。 
而今冷落长门。 
又是羊车过也， 
月明花落黄昏。
                        </pre>
            </li>
            
            <li>
                <h3>
                    秦楼月·忆秦娥
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 黄升</p>
                <pre>心如结。 
西风老尽黄花节。 
黄花节。 
塞鸿声断， 
冷烟凄月。 
汉朝陵庙唐宫阙。 
兴衰万变从谁说。 
从谁说。 
千年青史， 
几人华发。
                        </pre>
            </li>
            
            <li>
                <h3>
                    花发沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>晓燕传情， 
午莺喧梦， 
起来检校芳事。 
荼シ褪雪， 
杨柳吹绵， 
迤逦麦秋天气。 
翻阶傍砌。 
看芍药、新妆娇媚。 
正凤紫匀染绡裳， 
猩红轻透罗袂。 
昼暖朱阑困倚。 
是天姿妖娆， 
不减姚魏。 
随蜂惹粉， 
趁蝶栖香， 
引动少年情味。 
花浓酒美。 
人正在、翠红围里。 
问谁是、第一风流， 
折花簪向云髻。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>百计留春春不住。 
褪粉吹香， 
日日催教去。 
心事欲凭莺语诉。 
流莺划地无凭据。 
绿玉阑干围绮户。 
一点柔红， 
应在深深处。 
想倚翠帘吹柳絮。 
浅颦惆怅芳期误。
                        </pre>
            </li>
            
            <li>
                <h3>
                    行香子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>寒意方浓。 
暖信才通。 
是晴阳、暗拆花封。 
冰霜作骨， 
玉雪为容。 
看体清癯， 
香淡伫， 
影朦胧。 
孤城小驿， 
断角残钟。 
又无边、散与春风。 
芳心一点， 
幽恨千重。 
任雪霏霏， 
云漠漠， 
月溶溶。
                        </pre>
            </li>
            
            <li>
                <h3>
                    西河
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>天似洗。 
残秋未有寒意。 
何人短笛弄西风， 
数声壮伟。 
倚栏感慨展双眸， 
离离烟树如荠。 
少年事， 
成梦里。 
客愁付与流水。 
笔床茶具老空山， 
未妨肆志。 
世间富贵要时贤， 
深居宜有馀味。 
大江东去日西坠。 
想悠悠千古兴废。 
此地阅人多矣。 
且挥弦寄兴、氛埃之外。 
目送蜚鸿归天际。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>花事浅。 
方费化工匀染。 
墙角红梅开未遍。 
小桃才数点。 
人在暮寒庭院。 
闲续茶经香传。 
酒思如冰诗思懒。 
雨声帘不卷。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>风送行春步。 
渐行行、山回路转， 
入云深处。 
问讯花梢春几许， 
半在诗人杖屦。 
点点是、祥烟膏露。 
中有瑶池千岁种， 
整严妆、来作巢仙侣。 
相妩媚， 
试凝伫。 
风流坐上挥谈尘。 
更多情、多才多调， 
缓歌金缕。 
趁取芳时同宴赏， 
莫惜清樽缓举。 
有明月、随人归去。 
从此一春须一到， 
愿东君、长与花为主。 
泉共石， 
闻斯语。
                        </pre>
            </li>
            
            <li>
                <h3>
                    酹江月·念奴娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 黄升</p>
                <pre>玉林何有， 
有一弯莲沼， 
数间茅宇。 
断堑疏篱聊补葺， 
那得粉墙朱户。 
禾黍秋风， 
鸡豚晓日， 
活脱田家趣。 
客来茶罢， 
自挑野菜同煮。 
多少甲第连云， 
十眉环座， 
人醉黄金坞。 
回首邯郸春梦破， 
零落珠歌翠舞。 
得似衰翁， 
萧然陋巷， 
长作溪山主。 
紫芝可采， 
更寻岩谷深处。
                        </pre>
            </li>
            
            <li>
                <h3>
                    重叠金·菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>西风半夜惊罗扇。 
蛩声入梦传幽怨。 
碧藕试初凉。 
露痕啼粉香。 
清冰凝簟竹。 
不许双鸳宿。 
又是五更钟。 
鸦啼金井桐。
                        </pre>
            </li>
            
            <li>
                <h3>
                    长相思
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>天悠悠。 
水悠悠。 
月印金枢晓未收。 
笛声人倚楼。 
芦花秋。 
蓼花秋。 
催得吴霜点鬓稠。 
香笺莫寄愁。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>粉香吹暖透单衣。 
金泥双凤飞。 
闲来花下立多时。 
春风酒醒迟。 
桃叶曲， 
柳枝词。 
芳心空自知。 
湘皋月冷佩声微。 
雁归人不归。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>青林雨歇， 
珠帘风细， 
人在绿阴庭院。 
夜来能有几多寒， 
已瘦了、梨花一半。 
宝钗无据， 
玉琴难托， 
合造一襟幽怨。 
云窗雾阁事茫茫， 
试与问、杏梁双燕。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 黄升</p>
                <pre>沈水香销梦半醒。 
斜阳恰照竹间亭。 
戏临小草书团扇， 
自拣残花插净瓶。 
莺宛转， 
燕丁宁。 
晴波不动晚山青。 
玉人只怨春归去， 
不道槐云绿满庭。
                        </pre>
            </li>
            
            <li>
                <h3>
                    鹧鸪天·张园作
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄升</p>
                <pre>雨过芙蕖叶叶凉。 
摩挲短发照横塘。 
一行归鹭拖秋色， 
几树鸣蝉饯夕阳。 
花侧畔， 
柳旁相。 
微云澹月又昏黄。 
风流不在谈锋胜， 
袖手无言味最长。
                        </pre>
            </li>
            
    </ul>
</body>

</html>