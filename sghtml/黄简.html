<!DOCTYPE html>
<html lang="zh-CN">

<head>
    <meta charset="UTF-8">
    <title>
        黄简
    </title>
</head>

<body>
    <h1>
        黄简
    </h1>
    <p><strong>朝代:</strong>
        宋代
    </p>
    <p><strong>生平:</strong>
        黄简，一名居简，字元易，号东浦，建安（今福建建瓯）人。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄简</p>
                <pre>病酒心情。 
唤愁无限， 
可奈流莺。 
又是一年， 
花惊寒食， 
柳认清明。 
天涯翠嶂层层。 
是多少、长亭短亭。 
倦倚东风， 
只凭好梦， 
飞到银屏。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 黄简</p>
                <pre>龟纹晓扇堆云母。 
日上彩阑新过雨。 
眉心犹带宝觥酲， 
耳性已通银字谱。 
密奁彩索看看午。 
晕素分红能几许。 
妆成挼镜问春风， 
比似庭花谁解语。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 黄简</p>
                <pre>画楼濒水翠梧阴。 
清夜理瑶琴。 
打窗风雨， 
逼帘烟月， 
种种关心。 
当时不道春无价， 
幽梦费重寻。 
难忘最是， 
鲛绡晕满， 
蟫锦香沉。
                        </pre>
            </li>
            
    </ul>
</body>

</html>