<!DOCTYPE html>
<html lang="zh-CN">

<head>
    <meta charset="UTF-8">
    <title>
        李密
    </title>
</head>

<body>
    <h1>
        李密
    </h1>
    <p><strong>朝代:</strong>
        唐代
    </p>
    <p><strong>生平:</strong>
        京兆长安人。隋末，以父宽荫为左亲侍。宇文述劝令学，因谢病读书。尝乘一黄牛，被以蒲鞯，挂《汉书》一帙于角上，一手捉  ，一手翻卷。越公杨素见而异之，语其子玄感，倾心结纳。及玄感举兵，迎密为谋主。兵败亡命。集众据洛口，自号魏公，移檄州郡。后为王世充所败，归唐，拜光禄卿，封邢国公。行至桃林，惧诛，将叛，史万宝遣副将盛彦师追斩之。诗一首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    淮阳感怀
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李密</p>
                <pre>金风荡初节， 
玉露凋晚林。 
此夕穷涂士， 
郁陶伤寸心。 
野平葭苇合， 
村荒藜藿深。 
眺听良多感， 
徙倚独沾襟。 
沾襟何所为， 
怅然怀古意。 
秦俗犹未平， 
汉道将何冀。 
樊哙市井徒， 
萧何刀笔吏。 
一朝时运会， 
千古传名谥。 
寄言世上雄， 
虚生真可愧。
                        </pre>
            </li>
            
    </ul>
</body>

</html>