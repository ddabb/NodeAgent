<!DOCTYPE html>
<html lang="zh-CN">

<head>
    <meta charset="UTF-8">
    <title>
        李康成
    </title>
</head>

<body>
    <h1>
        李康成
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李康成，天宝中，与李、杜同时。其赴使江东，刘长卿有诗送之。尝撰《玉台后集》，自陈后主、隋炀帝、江总、庾信、沈、宋、王、杨、卢、骆而下二百九人，诗六百七十首，汇为十卷，自载其诗八篇。今存四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李康成</p>
                <pre>因缘苟会合， 
万里犹同乡。 
运命倘不谐， 
隔壁无津梁。 
（《经籍考》云：康成编《玉台后集》， 
中间自载其诗八首， 
如《河阳居家女》长篇一首， 
押五十二韵， 
若欲与《木兰》及《孔雀东南飞》之作方驾者， 
末四句云云， 
亦佳）第二百零四卷
                        </pre>
            </li>
            
            <li>
                <h3>
                    杂曲歌辞·自君之出矣
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 李康成</p>
                <pre>自君之出矣， 
弦吹绝无声。 
思君如百草， 
撩乱逐春生。
                        </pre>
            </li>
            
            <li>
                <h3>
                    江南行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李康成</p>
                <pre>杨柳青青莺欲啼， 
风光摇荡绿蘋齐， 
金阴城头日色低。 
日色低， 
情难极， 
水中凫鹥双比翼。
                        </pre>
            </li>
            
            <li>
                <h3>
                    玉华仙子歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李康成</p>
                <pre>紫阳仙子名玉华， 
珠盘承露饵丹砂。 
转态凝情五云里， 
娇颜千岁芙蓉花。 
紫阳彩女矜无数， 
遥见玉华皆掩呼。 
高堂初日不成妍， 
洛渚流风徒自怜。 
璇阶霓绮阁， 
碧题霜罗幕。 
仙娥桂树长自春， 
王母桃花未尝落。 
上元夫人宾上清， 
深宫寂历厌层城。 
解佩空怜郑交甫， 
吹箫不逐许飞琼。 
溶溶紫庭步， 
渺渺瀛台路。 
兰陵贵士谢相逢， 
济北书生尚回顾。 
沧洲傲吏爱金丹， 
清心回望云之端。 
羽盖霓裳一相识， 
传情写念长无极。 
长无极， 
永相随。 
攀霄历金阙， 
弄影下瑶池。 
夕宿紫府云母帐， 
朝餐玄圃昆仑芝。 
不学兰香中道绝， 
却教青鸟报相思。
                        </pre>
            </li>
            
            <li>
                <h3>
                    采莲曲
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李康成</p>
                <pre>采莲去， 
月没春江曙。 
翠钿红袖水中央， 
青荷莲子杂衣香， 
云起风生归路长。 
归路长， 
那得久。 
各回船， 
两摇手。
                        </pre>
            </li>
            
    </ul>
</body>

</html>