<!DOCTYPE html>
<html lang="zh-CN">

<head>
    <meta charset="UTF-8">
    <title>
        郑絪
    </title>
</head>

<body>
    <h1>
        郑絪
    </h1>
    <p><strong>朝代:</strong>
        唐代
    </p>
    <p><strong>生平:</strong>
        郑絪，字文明，荥阳人。擢进士、宏词。初为张延赏掌书记，入为起居郎、翰林学士，累迁中书舍人。宪宗立，拜中书侍郎同平章事。太和中，以太子少傅致仕。絪少好学，大历中有高名。后践历华显，出入中外，逾四十年，守道寡欲，不为烜赫事，时推耆德。集三十卷，今存诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九日登高怀邵二
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑絪</p>
                <pre>簪茱泛菊俯平阡， 
饮过三杯却惘然。 
十岁此辰同醉友， 
登高各处已三年。
                        </pre>
            </li>
            
            <li>
                <h3>
                    奉和武相公省中宿斋，酬李相公见寄
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郑絪</p>
                <pre>高阁安仁省， 
名园广武庐。 
沐兰朝太一， 
种竹咏华胥。 
禁静疏钟彻， 
庭开爽韵虚。 
洪钧齐万物， 
缥帙整群书。 
寒露滋新菊， 
秋风落故蕖。 
同怀不同赏， 
幽意竟何如。
                        </pre>
            </li>
            
            <li>
                <h3>
                    奉酬宣上人九月十五日东亭望月……
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑絪</p>
                <pre>中年偶逐鸳鸾侣， 
弱岁多从糜鹿群。 
紫阁道流今不见， 
红楼禅客早曾闻。 
松斋月朗星初散， 
苔砌霜繁夜欲分。 
一览彩笺佳句满， 
何人更咏惠休文。
                        </pre>
            </li>
            
            <li>
                <h3>
                    寒夜闻霜钟
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郑絪</p>
                <pre>霜钟初应律， 
寂寂出重林。 
拂水宜清听， 
凌空散迥音。 
舂容时未歇， 
摇曳夜方深。 
月下和虚籁， 
风前间远砧。 
净兼寒漏彻， 
闲畏曙更侵。 
遥相千山外， 
泠泠何处寻。
                        </pre>
            </li>
            
            <li>
                <h3>
                    郊庙歌辞·享太庙乐章·大顺舞
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 郑絪</p>
                <pre>於穆时文， 
受天明命。 
允恭玄默， 
化成理定。 
出震嗣德， 
应乾传圣。 
猗欤缉熙， 
千亿流庆。
                        </pre>
            </li>
            
    </ul>
</body>

</html>