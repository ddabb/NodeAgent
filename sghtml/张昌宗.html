<!DOCTYPE html>
<html lang="zh-CN">

<head>
    <meta charset="UTF-8">
    <title>
        张昌宗
    </title>
</head>

<body>
    <h1>
        张昌宗
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张昌宗，易之弟。初为云麾将军，行左千牛中郎将，加银青光禄大夫。佞者奏昌宗是王子晋后身，词人皆赋诗以美之，崔融作为绝唱。则天诏昌宗撰三教珠英，引文学之士李峤、张说、宋之问、徐彦伯、富嘉谟等二十六人，分门撰集。书成，加昌宗司仆卿，改春官侍郎。时易之兄弟专权乱政，后为张柬之等起羽林兵诛之。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    太平公主山亭侍宴
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 张昌宗</p>
                <pre>淮南有小山， 
嬴女隐其间。 
折桂芙蓉浦， 
吹箫明月湾。 
扇掩将雏曲， 
钗承堕马鬟。 
欢情本无限， 
莫掩洛城关。
                        </pre>
            </li>
            
            <li>
                <h3>
                    奉和圣制夏日游石淙山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 张昌宗</p>
                <pre>云车遥裔三珠树， 
帐殿交阴八桂丛。 
涧险泉声疑度雨， 
川平桥势若晴虹。 
叔夜弹琴歌白雪， 
孙登长啸韵清风。 
即此陪欢游阆苑， 
无劳辛苦向崆峒。
                        </pre>
            </li>
            
            <li>
                <h3>
                    少年行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张昌宗</p>
                <pre>少年不识事， 
落魄游韩魏。 
珠轩流水车， 
玉勒浮云骑。 
纵横意不一， 
然诺心无二。 
白璧赠穰苴， 
黄金奉毛遂。 
妙舞飘龙管， 
清歌吟凤吹。 
三春小苑游， 
千日中山醉。 
直言身可沉， 
谁论名与利。 
依倚孟尝君， 
自知能市义。
                        </pre>
            </li>
            
    </ul>
</body>

</html>