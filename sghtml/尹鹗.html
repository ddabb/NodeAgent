<!DOCTYPE html>
<html lang="zh-CN">

<head>
    <meta charset="UTF-8">
    <title>
        尹鹗
    </title>
</head>

<body>
    <h1>
        尹鹗
    </h1>
    <p><strong>朝代:</strong>
        唐代
    </p>
    <p><strong>生平:</strong>
        尹鹗，成都人。事前蜀王衍，为翰林校书，累官至参卿。与李珣友善。鹗性狡黠，
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 尹鹗</p>
                <pre>一番荷芰生池沼， 
槛前风送馨香。 
昔年于此伴萧娘。 
相偎伫立， 
牵惹叙衷肠。 
时逞笑容无限态， 
还如菡萏争芳。 
别来虚遣思悠飏。 
慵窥往事， 
金锁小兰房。 
深秋寒夜银河静， 
月明深院中庭。 
西窗幽梦等闲成。 
逡巡觉后， 
特地恨难平。 
红烛半条残焰短， 
依稀暗背银屏。 
枕前何事最伤情？ 
梧桐叶上， 
点点露珠零。
                        </pre>
            </li>
            
            <li>
                <h3>
                    何满子
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 尹鹗</p>
                <pre>云雨常陪胜会， 
笙歌惯逐闲游。 
锦里风光应占， 
玉鞭金勒骅骝。 
戴月潜穿深曲， 
和香醉脱轻裘。 
方喜正同鸳帐， 
又言将往皇州。 
每忆良宵公子伴， 
梦魂长挂红楼。 
欲表伤离情味， 
丁香结在心头。
                        </pre>
            </li>
            
            <li>
                <h3>
                    女冠子
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 尹鹗</p>
                <pre>双成伴侣， 
去去不知何处。 
有佳期， 
霞帔金丝薄， 
花冠玉叶危。 
懒乘丹凤子， 
学跨小龙儿。 
叵耐天风紧， 
挫腰肢。
                        </pre>
            </li>
            
            <li>
                <h3>
                    拨棹子
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 尹鹗</p>
                <pre>风切切， 
深秋月， 
十朵芙蓉繁艳歇。 
小槛细腰无力， 
空赢得， 
目断魂飞何处说。 
寸心恰似丁香结， 
看看瘦尽胸前雪。 
偏挂恨， 
少年抛掷。 
羞睹见， 
绣被堆红闲不彻。 
丹脸腻， 
双靥媚， 
冠子缕金装翡翠。 
将一朵， 
琼花堪比。 
窠窠绣， 
鸾凤衣裳香窣地。 
银台蜡烛滴红泪， 
醁酒劝人教半醉。 
帘幕外， 
月华如水。 
特地向， 
宝帐颠狂不肯睡。
                        </pre>
            </li>
            
            <li>
                <h3>
                    杏园芳
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 尹鹗</p>
                <pre>严妆嫩脸花明， 
教人见了关情。 
含羞举步越罗轻， 
称娉婷。 
终朝咫尺窥香阁， 
迢遥似隔层城。 
何时休遣梦相萦， 
入云屏。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 尹鹗</p>
                <pre>裙拖碧， 
步飘香， 
织腰束素长。 
鬓云光， 
拂面珑璁， 
腻玉碎凝妆。 
宝柱秦筝弹向晚， 
弦促雁， 
更思量。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 尹鹗</p>
                <pre>偎红敛翠， 
尽日思闲事。 
髻滑凤凰钗欲坠， 
雨打梨花满地绣衣独倚阑干， 
玉容似怯春寒。 
应待少年公子， 
鸳帏深处同欢。 
芳年妙妓， 
淡拂铅华翠。 
轻笑自然生百媚， 
争那尊前人意。 
酒倾琥珀杯时， 
更堪能唱新词。 
赚得王孙狂处， 
断肠一搦腰肢。
                        </pre>
            </li>
            
            <li>
                <h3>
                    满宫花
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 尹鹗</p>
                <pre>月沉沉， 
人悄悄， 
一炷后庭香袅。 
风流帝子不归来， 
满地禁花慵扫。 
离恨多， 
相见少， 
何处醉迷三岛？ 
漏清宫树子规啼， 
愁锁碧窗春晓。
                        </pre>
            </li>
            
            <li>
                <h3>
                    秋夜月
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 尹鹗</p>
                <pre>三秋佳节， 
罥晴空， 
凝碎露， 
茱萸千结。 
菊蕊和烟轻拈， 
酒浮金屑。 
征云雨， 
调丝竹， 
此时难辍。 
欢极、一片艳歌声揭。 
黄昏慵别， 
炷沉烟， 
熏绣被， 
翠帷同歇。 
醉并鸳鸯双枕， 
暖偎春雪。 
语丁宁， 
情委曲， 
论心正切。 
夜深、窗透数条斜月。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 尹鹗</p>
                <pre>陇云暗合秋天白， 
俯窗独坐窥烟陌。 
楼际角重吹， 
黄昏方醉归。 
荒唐难共语， 
明日还应去。 
上马出门时， 
金鞭莫与伊。 
鸣鸣晓角调如语， 
画楼三会喧雷鼓。 
枕上梦方残， 
月光铺水寒。 
蛾眉应敛翠， 
咫尺同千里。 
宿酒未全消， 
满怀离恨饶。 
锦茵闲衬丁香枕， 
银釭烬落犹慵寝。 
颙坐遍红炉， 
谁知情绪孤。 
少年狂荡惯， 
花曲长牵绊。 
去便不归来， 
空教骏马回。
                        </pre>
            </li>
            
            <li>
                <h3>
                    醉公子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 尹鹗</p>
                <pre>暮烟笼藓砌， 
戟门犹未闭。 
尽日醉寻春， 
归来月满身。 
离鞍偎绣袂， 
坠巾花乱缀。 
何处恼佳人， 
檀痕衣上新。
                        </pre>
            </li>
            
            <li>
                <h3>
                    金浮图
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 尹鹗</p>
                <pre>繁华地， 
王孙富贵。 
玳瑁筵开， 
下朝无事。 
压红茵、凤舞黄金翅。 
玉立纤腰， 
一片揭天歌吹。 
满目绮罗珠翠。 
和风淡荡， 
偷散沉檀气。 
堪判醉， 
韶光正媚。 
折尽牡丹， 
艳迷人意， 
金张许史应难比。 
贪恋欢娱， 
不觉金乌坠。 
还惜会难别易， 
金船更劝， 
勒住花骢辔。
                        </pre>
            </li>
            
    </ul>
</body>

</html>