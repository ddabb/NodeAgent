<!DOCTYPE html>
<html lang="zh-CN">

<head>
    <meta charset="UTF-8">
    <title>
        王泠然
    </title>
</head>

<body>
    <h1>
        王泠然
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王泠然，开元五年登第。王丘典吏部选时，尝被奖拔。官校书郎，急于仕进，有上张说书，称公之用人盖已多矣，仆之思用其来久矣，仆虽不佞，亦相公一株桃李也。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    古木卧平沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王泠然</p>
                <pre>古木卧平沙， 
摧残岁月赊。 
有根横水石， 
无叶拂烟霞。 
春至苔为叶， 
冬来雪作花。 
不逢星汉使， 
谁辨是灵槎。
                        </pre>
            </li>
            
            <li>
                <h3>
                    夜光篇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王泠然</p>
                <pre>游人夜到汝阳间， 
夜色冥濛不解颜。 
谁家暗起寒山烧， 
因此明中得见山。 
山头山下须臾满， 
历险缘深无暂断。 
焦声散著群树鸣， 
炎气傍林一川暖。 
是时西北多海风， 
吹上连天光更雄。 
浊烟熏月黑， 
高艳爇云红。 
初谓炼丹仙灶里， 
还疑铸剑神谿中。 
划为飞电来照物， 
乍作流星并上空。 
西山无草光已灭， 
东顶荧荧犹未绝。 
沸汤空谷数道水， 
融盖阴崖几年雪。 
两京贫病若为居， 
四壁皆成凿照馀。 
未得贵游同秉烛， 
唯将半影借披书。
                        </pre>
            </li>
            
            <li>
                <h3>
                    汴堤柳
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王泠然</p>
                <pre>隋家天子忆扬州， 
厌坐深宫傍海游。 
穿地凿山开御路， 
鸣笳叠鼓泛清流。 
流从巩北分河口， 
直到淮南种官柳。 
功成力尽人旋亡， 
代谢年移树空有。 
当时彩女侍君王， 
绣帐旌门对柳行。 
青叶交垂连幔色， 
白花飞度染衣香。 
今日摧残何用道， 
数里曾无一枝好。 
驿骑征帆损更多， 
山精野魅藏应老。 
凉风八月露为霜， 
日夜孤舟入帝乡。 
河畔时时闻木落， 
客中无不泪沾裳。
                        </pre>
            </li>
            
            <li>
                <h3>
                    淮南寄舍弟
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王泠然</p>
                <pre>昔予从不调， 
经岁旅淮源。 
念尔长相失， 
何时返故园。 
寄书迷处所， 
分袂隔凉温。 
远道俱为客， 
他乡共在原。 
归情春伴雁， 
愁泣夜随猿。 
愧见高堂上， 
朝朝独倚门。
                        </pre>
            </li>
            
    </ul>
</body>

</html>