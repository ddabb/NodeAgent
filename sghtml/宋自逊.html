<!DOCTYPE html>
<html lang="zh-CN">

<head>
    <meta charset="UTF-8">
    <title>
        宋自逊
    </title>
</head>

<body>
    <h1>
        宋自逊
    </h1>
    <p><strong>朝代:</strong>
        宋代
    </p>
    <p><strong>生平:</strong>
        宋自逊（?—?） 本名壶弢，字怡乐，自号万菊居士，又号壶山居士，金华（今属浙江）人，居南昌（今属江西）。托名宋自逊，字谦父。宋亡，耻仕元。所著乐府《渔樵笛谱》，不传；今有赵万里辑本。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    昼锦堂
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋自逊</p>
                <pre>荷叶龟游， 
庭皋鹤舞， 
应是秋满淮涯。 
昨夜将星明处， 
彷佛峨眉。 
干戈已净银河淡， 
尘沙不动翠烟微。 
邦人道， 
半月中秋， 
当歌不饮何为。 
谁知心事远， 
但感慨登临， 
白羽频挥。 
恨不明朝出塞， 
猎猎旌旗。 
文南一失澶渊劲， 
夔门三箭武关奇。 
挑灯看， 
龙吼传家旧剑， 
曾斩吴曦。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋自逊</p>
                <pre>举扇西风， 
又十载、重游秋浦。 
对旧日、江山错愕， 
鬓丝如许。 
世事兴亡空感慨， 
男儿事业谁堪数。 
被老天、开眼看人忙， 
成今古。 
江上路， 
喧鼙鼓。 
山中地， 
纷豺虎。 
谩乾坤许大， 
著身何处。 
名利等成狂梦寐， 
文章亦是闲言语。 
赖双投、酒熟蟹螯肥， 
忘羁旅。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋自逊</p>
                <pre>壶山居士， 
未老心先懒。 
爱学道人家， 
办竹几、蒲团茗碗。 
青山可买， 
小结屋三间， 
开一径， 
俯清溪， 
修竹栽教满。 
客来便请， 
随分家常饭。 
若肯小留连， 
更薄酒、三杯两盏。 
吟诗度曲， 
风月任招呼， 
身外事， 
不关心， 
自有天公管。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋自逊</p>
                <pre>何敢笑人干禄， 
自知无分弹冠。 
只将贫贱博清闲。 
留取书遮老眼。 
世上风波任险， 
门前路径须宽。 
心无妄想梦魂安。 
万事鹤长凫短。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 宋自逊</p>
                <pre>唤起东坡老。 
问雪堂、几番兴废， 
斜阳衰草。 
一月有钱三十块， 
何苦抽身不早。 
又底用、北门摛藻。 
儋雨蛮烟添老色， 
和陶诗、翻被渊明恼。 
到底是， 
忘言好。 
周郎英发人间少。 
谩依然、乌鹊南飞， 
山高月小。 
岁月堂堂留不住， 
此世何时是了。 
算不满、英雄一笑。 
我有丰淮千斗酒， 
把新愁、旧恨都倾倒。 
三弄笛， 
楚天晓。
                        </pre>
            </li>
            
    </ul>
</body>

</html>