<!DOCTYPE html>
<html lang="zh-CN">

<head>
    <meta charset="UTF-8">
    <title>
        王安礼
    </title>
</head>

<body>
    <h1>
        王安礼
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    万年欢
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 王安礼</p>
                <pre>雅出群芳。 
占春前信息， 
腊後风光。 
野岸邮亭， 
繁似万点轻霜。 
清浅溪流倒影， 
更黯淡、月色笼香。 
浑疑是、姑射冰姿， 
寿阳粉面初妆。 
多情对景易感， 
况淮天庾岭， 
迢递相望。 
愁听龙吟凄绝， 
画角悲凉。 
念昔因谁醉赏， 
向此际、空恼危肠。 
终须待结实， 
恁时佳味堪尝。
                        </pre>
            </li>
            
            <li>
                <h3>
                    潇湘忆故人慢
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 王安礼</p>
                <pre>薰风微动， 
方樱桃弄色， 
萱草成窠。 
翠帏敞轻罗。 
试冰簟初展， 
几尺湘波。 
疏帘广厦， 
寄潇洒、一枕南柯。 
引多少、梦中归绪， 
洞庭雨棹烟蓑。 
惊回处， 
闲昼永， 
但时时， 
燕雏莺友相过。 
正绿影婆娑。 
况庭有幽花， 
池有新荷。 
青梅煮酒， 
幸随分、赢得高歌。 
功名事、到头终在， 
岁华忍负清和。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 王安礼</p>
                <pre>春睡腾腾， 
觉来鸳被堆香暖。 
起来慵懒。 
触目情何限。 
深院日斜， 
人静花阴转。 
柔肠断。 
凭高不见。 
芳草连天远。
                        </pre>
            </li>
            
    </ul>
</body>

</html>