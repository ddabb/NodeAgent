<!DOCTYPE html>
<html lang="zh-CN">

<head>
    <meta charset="UTF-8">
    <title>
        龚自珍
    </title>
</head>

<body>
    <h1>
        龚自珍
    </h1>
    <p><strong>朝代:</strong>
        清代
    </p>
    <p><strong>生平:</strong>
        龚自珍（1792-1841），清末思想家、文学家。一名巩祚，易简，字（王瑟）人，号定庵。浙江仁和人。道光进士。曾任内阁中书、礼部主事。他支持林则徐禁烟，建议加强战备。他反对清末土地兼并，反对君主独裁。其为文纵横，自成一家，诗风瑰丽奇肆，辑有《龚自珍全集》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    咏史
                </h3>
                <p><strong>形式:</strong>
                    七律
                </p>
                <p><strong>标签:</strong>
                    清代, 龚自珍</p>
                <pre>金粉东南十五州， 
万重恩怨属名流。 
牢盆狎客操全算， 
团扇才人踞上游。 
避席畏闻文字狱， 
著书都为稻粱谋。 
田横五百人安在， 
难道归来尽列侯。
                        </pre>
            </li>
            
            <li>
                <h3>
                    夜坐
                </h3>
                <p><strong>形式:</strong>
                    七律
                </p>
                <p><strong>标签:</strong>
                    清代, 龚自珍</p>
                <pre>沉沉心事北南东， 
一睨人材海内空。 
壮岁始参周史席， 
髫年惜堕晋贤风。 
功高拜将成仙外， 
才尽回肠荡气中。 
万一禅关砉然破， 
美人如玉剑如虹。
                        </pre>
            </li>
            
            <li>
                <h3>
                    己亥杂诗
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 龚自珍</p>
                <pre>九州生气恃风雷， 
万马齐喑究可哀。 
我劝天公重抖擞， 
不拘一格降人才。
                        </pre>
            </li>
            
            <li>
                <h3>
                    已亥杂诗
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 龚自珍</p>
                <pre>少年哀乐过于人， 
歌泣无端字字真。 
既壮周旋杂痴黠， 
童心来复梦中身。
                        </pre>
            </li>
            
            <li>
                <h3>
                    杂诗
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 龚自珍</p>
                <pre>只筹一缆十夫多， 
细算千艘渡此河。 
我也曾糜太仓粟， 
夜间邪许泪滂沱。
                        </pre>
            </li>
            
            <li>
                <h3>
                    漫感
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 龚自珍</p>
                <pre>绝域从军计惘然， 
东南幽恨满词笺。 
一箫一剑平生意， 
负尽狂名十五年。
                        </pre>
            </li>
            
            <li>
                <h3>
                    西郊落花歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    清代, 龚自珍</p>
                <pre>出丰宜门一里， 
海棠大十围八九十本， 
花时车马太盛， 
未尝过也。 
三月二十六日大风， 
明日风少定， 
则偕金礼部、汪孝廉、朱上舍、家弟出城饮而有此作。 
西郊落花天下奇， 
古来但赋伤春诗， 
西郊车马一朝尽， 
定庵先生沽酒来赏之。 
先生探春人不觉， 
先生送春人又嗤， 
呼朋亦得三四子， 
出城失色人皆痴。 
如钱塘潮夜澎湃， 
如昆阳战晨披靡， 
如八万四千天女洗脸罢， 
齐向此地倾胭脂。 
奇龙怪凤爱漂泊， 
琴高之鲤何反欲上天为？ 
玉皇宫中空若洗， 
三百六十界无一青蛾眉。 
又如先生平生之忧患， 
恍惚怪诞百出难穷期。 
先生读书尽三藏， 
最喜维摩卷里多清词， 
又闻净土落花深四寸， 
冥目观想犹神驰。 
西方净国未可到， 
下笔绮语何漓漓， 
安得树有不尽之花更雨新好者， 
三百六十日常是落花时！
                        </pre>
            </li>
            
            <li>
                <h3>
                    辛巳除夕与彭同年同宿道观中，彭出平……
                </h3>
                <p><strong>形式:</strong>
                    未知
                </p>
                <p><strong>标签:</strong>
                    清代, 龚自珍</p>
                <pre>读之竟夜， 
遂书卷尾亦是三生影， 
同听一杵钟。 
挑灯人海外， 
拔剑梦魂中。 
雪色惮恩怨， 
诗声破苦空。 
明朝客盈座， 
谁言去年踪。
                        </pre>
            </li>
            
            <li>
                <h3>
                    鹊踏枝
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 龚自珍</p>
                <pre>漠漠春芜春不祝藤刺牵衣， 
碍却行人路。 
偏是无情偏解舞， 
蒙蒙扑面皆飞絮。 
绣院深沉谁是主？ 
一朵孤花， 
墙角明如许！ 
莫怨无人来折取， 
花开不合阳春暮。
                        </pre>
            </li>
            
    </ul>
</body>

</html>