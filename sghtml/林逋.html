<!DOCTYPE html>
<html lang="zh-CN">

<head>
    <meta charset="UTF-8">
    <title>
        林逋
    </title>
</head>

<body>
    <h1>
        林逋
    </h1>
    <p><strong>朝代:</strong>
        宋代
    </p>
    <p><strong>生平:</strong>
        林逋（967-1028）：字君复，钱塘（今浙江杭州）人。著有《和靖集》，存词三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    孤山寺瑞上人房写望
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 林逋</p>
                <pre>底处凭栏思眇然， 
孤山塔后阁西偏。 
阴沉画轴林间寺， 
零落棋枰葑上田。 
秋景有时飞独鸟， 
夕阳无事起寒烟。 
迟留更爱吾庐近， 
只待春来看雪天。
                        </pre>
            </li>
            
            <li>
                <h3>
                    宿洞霄宫
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 林逋</p>
                <pre>秋山不可尽， 
秋思亦无垠。 
碧涧流红叶， 
青林点白云。 
凉阴一鸟下， 
落晶乱蝉分。 
此夜芭蕉雨， 
何人枕上闻。
                        </pre>
            </li>
            
            <li>
                <h3>
                    山中寄招叶秀才
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 林逋</p>
                <pre>夜鹤晓猿时复闻， 
寥寥长似耿离群。 
月中未要恨丹桂， 
岭上且来看白云。 
棋子不妨临水着， 
诗题兼好共僧分。 
新忧他日荣名后， 
难得幽栖事静君。
                        </pre>
            </li>
            
            <li>
                <h3>
                    山园小梅
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 林逋</p>
                <pre>众芳摇落独喧妍， 
占尽风情向小园。 
疏影横斜水清浅， 
暗香浮动月黄昏。 
霜禽欲下先偷眼， 
粉蝶如知合断魂。 
幸有微吟可相狎， 
不须檀板共金樽。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林逋</p>
                <pre>金谷年年， 
乱生春色谁为主？ 
余花落处， 
满地和烟雨。 
又是离歌， 
一阕长亭暮。 
王孙去， 
萋萋无数， 
南北东西路。
                        </pre>
            </li>
            
            <li>
                <h3>
                    相思令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林逋</p>
                <pre>吴山青， 
越山青。 
两岸青山相对迎。 
争忍有离情。 
君泪盈， 
妾泪盈。 
罗带同心结未成， 
江边潮已平。
                        </pre>
            </li>
            
            <li>
                <h3>
                    霜天晓角
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 林逋</p>
                <pre>冰清霜洁。 
昨夜梅花发。 
甚处玉龙三弄， 
声摇动、枝头月。 
梦绝。 
金兽爇。 
晓寒兰烬灭。 
要卷珠帘清赏， 
且莫扫、阶前雪。
                        </pre>
            </li>
            
    </ul>
</body>

</html>