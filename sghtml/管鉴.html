<!DOCTYPE html>
<html lang="zh-CN">

<head>
    <meta charset="UTF-8">
    <title>
        管鉴
    </title>
</head>

<body>
    <h1>
        管鉴
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>三月更当三十日， 
留春不住春归。 
问春还有再来时。 
腊前梅蕊破， 
相见未为迟。 
不似人生无定据， 
匆匆聚散难期。 
水遥山远谩相思。 
情知难舍弃， 
何似莫分飞。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>檐外雪纷纷。 
雾阁云窗气自温。 
谩道使台霜样峻， 
情亲。 
引到壶中别有春。 
尊酒负殷勤。 
病减杯中量几分。 
十五年间无限事， 
休论。 
说与梅花解笑人。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>楚观落成初， 
还是诏书催发。 
却似爱山堂上， 
拜新除时节。 
要知君自栋梁材， 
开藩暂南越。 
早建明堂一柱， 
去扶持天阙。
                        </pre>
            </li>
            
            <li>
                <h3>
                    定风波
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>秋入华堂一味清。 
四山环碧眼双明。 
欲送主人天上去。 
无绪。 
一尊已带别离情。 
洞府桃花常许见。 
□□。 
为谁特地惜娉婷。 
祗待明年春醉里。 
偎倚。 
耳边听唤状元声。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>两鬟娇小， 
向尊前、未省修蛾攒碧。 
唱得主人英妙句， 
气压三江七泽。 
病怯遐征， 
老添离抱， 
我是愁堆积。 
故园归梦， 
等闲吹堕南国。 
况是耐久交情， 
经年方幸， 
接从容辞色。 
告别匆匆聊共醉， 
惜此分阴如璧。 
锦瑟华堂， 
明朝回望， 
暮霭迷空隙。 
相思何处， 
风林月挂纤魄。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>清江绕舍竹成阴。 
秋日共登临。 
地与主人俱胜， 
情如酒盏方深。 
故园何处， 
时因望眼， 
聊寄归心。 
抖擞一襟凉韵， 
不教簿领尘侵。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>澹云微月。 
又是一年， 
新秋佳节。 
天上欢期， 
人间何事， 
翻成离别。 
清尊欲醉还歇。 
怕饮散、匆匆话别。 
若是经年， 
得回相见， 
甘心愁绝。
                        </pre>
            </li>
            
            <li>
                <h3>
                    桃源忆故人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>小园日日狂风雨。 
几阵桃花红去。 
惟有绿窗朱户。 
春色常如许。 
歌声屡唤飞云驻。 
销得行人且住。 
倒尽玉壶春露。 
醉到无愁处。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>一雨洗烦溽， 
天气爽如秋。 
江山佳处， 
眼明重见旧交游。 
去国三千馀里， 
俯视朝宗一水， 
共笑此生浮。 
幸我扁舟具， 
归欲问菟裘。 
叹君才， 
方进用， 
岂容休。 
銮坡凤沼， 
情知不为蜀人留。 
便恐升沈各异， 
後日相逢无处， 
别语易成愁。 
记取平安使， 
时访荻花洲。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>晓来密雪如筛， 
望中莹彻还如洗。 
梅花过了， 
东风未放， 
满城桃李。 
碎翦琼英， 
高林低树， 
巧装匀缀。 
更江山秀发， 
田畴清润， 
满眼是、丰年意。 
谁念危楼独倚。 
共飘零、茫茫天外。 
毫端句涩， 
杯中酒减， 
欢情难寄。 
天为凄凉， 
暂时遮尽， 
黄茅白苇。 
但神州目断， 
珠宫玉阙， 
缈三千里。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>悠然堂上， 
山色浑如画。 
堂下梅花未多谢。 
向小亭、留客处， 
晴雪初飞， 
香四面， 
不比茅檐低亚。 
绿窗帘尽卷， 
吹到眉心， 
点缀新妆称闲雅。 
缓歌喉、馀舞态， 
云遏风回， 
须信道、欲买青春无价。 
任匆匆、归去酒醒时， 
镇梦绕琼梢， 
月寒清夜。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 管鉴</p>
                <pre>金殿晨趋玉佩苍。 
君才久合侍龙章。 
花砖学士紫薇郎。 
小试一麾行促诏， 
暂留千骑且飞觞。 
夜堂歌暖借春光。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>未春先暖。 
天与梅花便。 
点检枝头开已遍。 
一一檀心粉面。 
巡檐索笑题诗。 
老怀不似当时。 
犹有惜花心在， 
等闲羌管休吹。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>百罚深杯， 
都不记、归来时节。 
仿佛听、重城更鼓， 
催成离缺。 
江上愁心山敛翠， 
津头夜色沙如雪。 
渐中年、怀抱更深交， 
难为别。 
歌声缓， 
行云歇。 
尊酒散， 
香尘灭。 
想来宵何处， 
乱山明月。 
得意春风群玉府， 
第名早晚黄金阙。 
但相思、莫遣雁来时， 
音书绝。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>酒困诗慵， 
一春拚被花枝恼。 
艳妆浓笑。 
那更花中好。 
不著清尊， 
持底宽愁抱。 
须颠倒。 
晚风如扫。 
忍见枝头少。
                        </pre>
            </li>
            
            <li>
                <h3>
                    玉连环·解连环
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>江上青山无数。 
绿阴深处。 
夕阳犹在系扁舟， 
为佳景、留人住。 
已办一蓑归去。 
江南烟雨。 
有情鸥鹭莫惊飞， 
便相约、长为侣。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 管鉴</p>
                <pre>天教百媚生， 
赋得多情怨。 
背整玉搔头， 
宽了黄金钏。 
情随歌意深， 
故故回娇眄。 
不是不相知， 
只为难相见。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>今日云山堂上客。 
明朝真个云山隔。 
人不似行云。 
相随长短亭。 
堂空歌韵响。 
清切缘云上。 
留住莫教飞。 
怕如人别离。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>老来生日， 
渐觉心情懒。 
卯酒带春酲， 
更昨来、东风已转。 
衰颜易改， 
不用看传神， 
欢意浅， 
酒肠悭， 
孤负深深劝。 
浮云富贵， 
本自无心羡。 
金带便围腰， 
也应似、休文瘦减。 
君恩未报， 
何日赋归欤， 
三径乐， 
五湖游， 
趁取身强健。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>一枝繁杏千红蕊。 
醲笑东风里。 
恰如歌院晓妆迟。 
簇簇娇娆同步、出深闺。 
风流莲幕莺花主。 
持送花深处。 
花多莫便著情偏。 
一一淡匀深注、总堪怜。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>楼倚云屏江泻镜。 
尊俎风流， 
地与人俱胜。 
酒力易消风力劲。 
归时城郭烟生瞑。 
幕府俊游常许并。 
可惜佳辰， 
独阻登临兴。 
妙语流传空叹咏。 
一时珠玉交相映。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>好个今年生日， 
满堂儿女团栾。 
歌声不似笑声喧。 
满捧金杯争劝。 
富贵功名任运， 
佳辰乐事随缘。 
白头相守愿年年。 
只恁尊前长健。
                        </pre>
            </li>
            
            <li>
                <h3>
                    酒泉子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>春色十分。 
付与海棠枝上满。 
清尊我亦十分倾。 
未忘情。 
阳春一曲唤愁醒。 
可惜无人歌此曲， 
须君别院恼春酲。 
绕梁声。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>春愁无力。 
酴醿娇软难禁摘。 
风流彻骨香无敌。 
积玉团珠， 
明月夜同色。 
花时易失欢难得。 
尊前半是将行客。 
为花一醉何须惜。 
明岁花时， 
何处谩相忆。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>浅寒天气雨催冬。 
梅梢糁嫩红。 
天教来寿黑头公。 
和羹信已通。 
斟滟滟， 
劝重重。 
新篘琥珀浓。 
他年赐酒拆黄封。 
还思此会同。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>相逢何处梅花好。 
深院宇、笙歌绕。 
春入候门长不老。 
罗帏秀幕， 
护香藏粉， 
却许行人到。 
遏云清唱倾城笑。 
玉面花光互相照。 
银烛频更尊屡倒。 
明年应是， 
对花相忆， 
君已班清要。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 管鉴</p>
                <pre>中秋重九， 
等闲虚过， 
多病全疏酒盏。 
初寒时候试新醅， 
正好为、霜螯持满。 
诗情未减， 
酒肠宽在， 
且趁尊前强健。 
百年三万六千场， 
试屈指、如今过半。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 管鉴</p>
                <pre>前日新冬举寿觞。 
今朝喜色又非常。 
一阳生後逢生日， 
日渐舒长寿更长。 
移晚宴， 
庆新堂。 
堂前高竹早梅芳。 
年年一为梅花醉， 
醉到千回鬓未霜。
                        </pre>
            </li>
            
    </ul>
</body>

</html>