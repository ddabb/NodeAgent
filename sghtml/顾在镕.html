<!DOCTYPE html>
<html lang="zh-CN">

<head>
    <meta charset="UTF-8">
    <title>
        顾在镕
    </title>
</head>

<body>
    <h1>
        顾在镕
    </h1>
    <p><strong>朝代:</strong>
        唐代
    </p>
    <p><strong>生平:</strong>
        顾在镕，苏州人，光启二年进士第。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    宿麻平驿
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 顾在镕</p>
                <pre>及到怡情处， 
暂忘登陟劳。 
青山看不厌， 
明月坐来高。 
犬为孤村吠， 
猿因冷木号。 
微吟还独酌， 
多兴忆同袍。
                        </pre>
            </li>
            
            <li>
                <h3>
                    题光福上方塔
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 顾在镕</p>
                <pre>苍岛孤生白浪中， 
倚天高塔势翻空。 
烟凝远岫列寒翠， 
霜染疏林堕碎红。 
汀沼或栖彭泽雁， 
楼台深贮洞庭风。 
六时金磬落何处， 
偏傍芦苇惊钓翁。
                        </pre>
            </li>
            
            <li>
                <h3>
                    题玉芝双奉院
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 顾在镕</p>
                <pre>入门如洞府， 
花木与时稀。 
夜坐山当户， 
秋吟叶满衣。 
犬随童子出， 
鸟避俗人飞。 
至药应将熟， 
年年火气微。
                        </pre>
            </li>
            
    </ul>
</body>

</html>