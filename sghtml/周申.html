<!DOCTYPE html>
<html lang="zh-CN">

<head>
    <meta charset="UTF-8">
    <title>
        周申
    </title>
</head>

<body>
    <h1>
        周申
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    壶中天·念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周申</p>
                <pre>秋来两日， 
因个甚、乌鹊侵晨传喜。 
却是常娥亲姊妹， 
降作人间佳丽。 
黛柳长青， 
官梅稳衬， 
镜里春明媚。 
花颜难老， 
寿杯频劝浮蚁。 
闻道潇洒才郎， 
天庭试罢， 
名挂登科记。 
昨夜凉风新过雁， 
还有音书来寄。 
千万楼台， 
三千粉黛， 
今在谁家醉。 
归来欢笑， 
一床真个双美。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周申</p>
                <pre>瑞应柯山， 
昴宿储祥， 
嵩岳降神。 
羡堂堂玉莹， 
汪汪陂量， 
一襟风月， 
满腹经纶。 
试问丹砂， 
聊乘凫舃， 
来种锦江桃李春。 
弦歌地， 
看吏能绰著， 
荐墨争新。 
从兹大振家声。 
待京国来归专秉钧。 
想宸恩初拜， 
北门学士， 
都能尽道， 
东阁郎君。 
雨细丝轻， 
梅花金重， 
两荚宝阶呈瑞蓂。 
称觞庆， 
愿莱衣衮衮， 
长照庄椿。
                        </pre>
            </li>
            
    </ul>
</body>

</html>