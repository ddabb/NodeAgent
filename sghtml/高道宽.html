<!DOCTYPE html>
<html lang="zh-CN">

<head>
    <meta charset="UTF-8">
    <title>
        高道宽
    </title>
</head>

<body>
    <h1>
        高道宽
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 高道宽</p>
                <pre>宝剑重磨光色显， 
圆明正照无边。 
月华皓皓锁蟾天。 
一轮含弘处， 
松桧几居仙。 
满目玉尘风舞动， 
银峰铺翠云轩。 
鹤来先报玉皇宣。 
跨鸾归去也， 
拂袖朝天。
                        </pre>
            </li>
            
            <li>
                <h3>
                    挂金索
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 高道宽</p>
                <pre>万万余车， 
白面一和。 
调饼圆成， 
彷似天来大。 
混沌蒸熟， 
恰好则一个。 
顺手拈来， 
看是谁嚼破。
                        </pre>
            </li>
            
            <li>
                <h3>
                    望蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 高道宽</p>
                <pre>真消息， 
明月照天涯。 
玉兔彩蟾十五夜， 
金鸟飞去吐红霞。 
一点道人茶。 
清霄外， 
静隐紫丹砂。 
偃月炉中烹玉蕊， 
＊砂鼎内结金花。 
赠与道人
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 高道宽</p>
                <pre>稽首众神仙。 
勘破乾坤。 
九真息出运江烟。 
箭射红心师资准， 
赢得周天。 
方外采汞铅。 
丹药双全。 
一般消息两般玄。 
拈起二阴＊砂鼎， 
打罢圆
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 高道宽</p>
                <pre>顿悟玄机， 
渐离尘境， 
双忘顿渐无为。 
修真大道， 
了见本希夷。 
戒律精持道德， 
做神仙、方外先知。 
凭心地， 
三千功满， 
八百行无亏。 
诸公休生退， 
勤劳谨务， 
慈俭明白， 
先人后己， 
忍让慈悲。 
割断俗缘最上， 
遇玄门、加志无移。 
神明佑， 
超拨七祖， 
同赴彩云归。
                        </pre>
            </li>
            
            <li>
                <h3>
                    苏幕遮一二首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 高道宽</p>
                <pre>闭玄关， 
通三昧。 
采药仙翁， 
收得真消息。 
柳岸芦花添青翠。 
满地白云， 
只许人不会。 
但拈来， 
偏如意。 
本分家风， 
分付真心地。 
一颗神珠明丽丽。 
照破尘沙， 
相遇人授记。 
采壶中， 
凝日月。 
片饷工夫， 
锻炼无休歇。 
满岸芦花白如雪。 
丹蕊飞来， 
教我如何说。 
道无明， 
真一诀。 
得也第庐， 
自在闲守拙。 
直待鹤来方外接。 
白日飞升， 
有分朝金阙。 
出五行， 
修方外。 
彼岸芦花， 
郁郁彤云坠。 
浩浩风光贪困睡。 
唤觉从头， 
点对都交会。 
雪中月， 
壶中日。 
独跨扁舟， 
虚运松风瑞。 
妙本将来医尔醉。 
普劝诸公， 
休把元初昧。 
大参同， 
人难会。 
点开圆明， 
照觉迷天睡。 
举动施为明与昧。 
乾里丹元， 
休把真空背。 
坤中药， 
方以类。 
采得将来， 
付与丁公配。 
合就一丸先天味。 
食了登仙， 
鹤驾游方外。 
大真元， 
超法界。 
锻炼精华， 
历劫常不坏。 
七朵金莲神通大。 
普度群迷， 
同赴蟠桃会。 
紫金丹， 
白玉块。 
处处圆明， 
朗朗常现在。 
一派清流通方外。 
遍体阳神， 
出入谁能赛。 
聚三华， 
合四象。 
一气流通， 
上下频升降。 
飞入泥丸光百丈。 
岁久年深， 
炼成琉璃帐。 
证先天， 
朝无上。 
当位中庸， 
三五三十棒。 
打就不来亦不往。 
这个家风， 
端的无虚妄。 
觅元因， 
恰一对。 
七返真药， 
雨味丹才配。 
火候刀圭深青翠。 
上下升降， 
睹面人不会。 
下功夫， 
休贪睡。 
不属中间， 
要妙非内外。 
夹脊双关飞紫瑞。 
一颗明珠， 
飞上苍龙背。 
妙还元， 
镇常在。 
丹药白银， 
那个人不爱。 
武士将来教君解。 
琢就银壶， 
提向街头卖。 
要三成， 
弃两坏。 
最上功夫， 
巧造十分大。 
圆满一旬遍饮快。 
醉赴蟠桃， 
归去君休怪。 
灭无争， 
真火候。 
升降全凭， 
一点丹无漏。 
锁定元初兴宇宙。 
月到离宫， 
自有神明佑。 
炼天和， 
真药就。 
片饷工夫， 
看是谁参透。 
玉徇钻冰仙乐奏。 
朝现三清， 
万劫长春寿。 
药无穷， 
频收采。 
丹鼎纯烹， 
一味通三昧。 
万法都无真个会。 
清静家风， 
最上为精粹。 
付知音， 
偏可意。 
开口参同， 
方外生智慧。 
乾里圆明添活计。 
了见之时， 
衲被蒙头睡。 
玉炉中， 
烧丹药。 
锻炼三成， 
最上真个妙。 
海底龟蛇勤收捉。 
纳在壶中， 
炼就圆明觉。 
照无边， 
光灼灼。 
顺手拈来， 
直下长生勺。 
功行十分凭戒约。 
一对芒鞋， 
穿上踏云脚。 
这无为， 
先天造。 
有有无无， 
端的无穷妙。 
最上不空谁曾到。 
强曰为名， 
假作字之号。 
道真常， 
大秘奥。 
觉象圆明， 
得一元顿教。 
代代相承心印宝。 
厌尽傍门， 
独显真大道。 
以上高道宽作品《苏幕遮》共12首
                        </pre>
            </li>
            
            <li>
                <h3>
                    西江月五首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 高道宽</p>
                <pre>拨转飞天妙本， 
炼就一粒丹砂。 
朝求暮采道人茶。 
圆满一旬点罢。 
玉衡缠教定正， 
运动八面云霞。 
小庵独坐俺仙家。 
除睡万缘不＊。 
混沌屯蒙如卵， 
昏昏默默盈空。 
浩然太素抱鸿蒙。 
一气循环凝重。 
内隐真水真火， 
氤氲盘结如冰。 
中心元始造玄功。 
三气齐分太定。 
九转灵丹妙药， 
从来一点元真。 
仙家收得做天人。 
普度人人有分。 
本来＊砂一味， 
还元黑锡白银。 
河车搬运与心君。 
了见不离方寸。 
妙本三元真火， 
收来锻炼成丹。 
药全二百四十元。 
颗颗圆明体现。 
丹里红霞缭绕， 
丁公食了飞仙。 
黄房睡觉总无言。 
方始婴儿才恋。 
七返＊砂返本， 
丹须日用烹煎。 
坤宫药物采归乾。 
黑虎赤龙相见。 
泰否调和得一， 
中庸三五还元。 
灵光射透九重天。 
静处当峰月现。 
以上高道宽作品《西江月》共5首
                        </pre>
            </li>
            
            <li>
                <h3>
                    逍遥令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 高道宽</p>
                <pre>真大道， 
脱体做神仙。 
两个一般无二样， 
功成行满玉皇宣。 
鹤驾赴朝元。 
浮空去， 
万法总无言。 
我本独超三界外， 
玄元不二妙真全。 
寰海度人
                        </pre>
            </li>
            
    </ul>
</body>

</html>