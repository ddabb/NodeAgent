<!DOCTYPE html>
<html lang="zh-CN">

<head>
    <meta charset="UTF-8">
    <title>
        郑史
    </title>
</head>

<body>
    <h1>
        郑史
    </h1>
    <p><strong>朝代:</strong>
        唐代
    </p>
    <p><strong>生平:</strong>
        郑史，字惟直，宜春人。开成元年举进士第，国子博士，历永州刺史，即谷之父也。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    永州送侄归宜春
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑史</p>
                <pre>宋玉正秋悲， 
那堪更别离。 
从来襟上泪， 
尽作鬓边丝。 
永水清如此， 
袁江色可知。 
到家黄菊坼， 
亦莫怪归迟。
                        </pre>
            </li>
            
            <li>
                <h3>
                    秋日零陵与幕下诸宾游河夜饮
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑史</p>
                <pre>湘月蘋风乍畅襟， 
烛前江水练千寻。 
新秋宋玉能为赋， 
永夕袁安好共吟。 
辇下翠蛾须强展， 
尊中绿蚁且徐斟。 
汀沙渐有珠凝露， 
缓棹兰桡任夜深。
                        </pre>
            </li>
            
            <li>
                <h3>
                    赠妓行云诗
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑史</p>
                <pre>最爱铅华薄薄妆， 
更兼衣著又鹅黄。 
从来南国名佳丽， 
何事今朝在北行。
                        </pre>
            </li>
            
    </ul>
</body>

</html>