<!DOCTYPE html>
<html lang="zh-CN">

<head>
    <meta charset="UTF-8">
    <title>
        祖吴
    </title>
</head>

<body>
    <h1>
        祖吴
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 祖吴</p>
                <pre>佳丽东阳境， 
瑞气晓笼晴。 
中元逾了十日， 
上相喜重生。 
四海文章宗匠， 
百里弦歌德化， 
官与水双清。 
恳切劝分意， 
赈恤活饥甿。 
幸依刘， 
空颂鲁， 
阻称觥。 
遥瞻快倚楼上， 
一点寿星明。 
闻道玺书将下， 
看取蓬瀛直造， 
指日秉钧衡。 
大展平戎略， 
谈笑复神京。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 祖吴</p>
                <pre>紫貂南北分荣， 
有人瑞凤池疏秀。 
月斧云斤， 
斫成三绝， 
辉华星斗。 
早岁从军， 
乌戎口伐， 
奇功立就。 
更题衡忠义， 
传家清白， 
人道外甥似舅。 
好看五经说後。 
步蟾宫、桂香盈袖。 
紫橐持荷， 
清班布武， 
履声依旧。 
回意刊山， 
当年垂棒， 
月明烟袖。 
隐岩清秀， 
露玉风金， 
岁岁祝千秋寿。
                        </pre>
            </li>
            
    </ul>
</body>

</html>