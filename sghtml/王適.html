<!DOCTYPE html>
<html lang="zh-CN">

<head>
    <meta charset="UTF-8">
    <title>
        王適
    </title>
</head>

<body>
    <h1>
        王適
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王適，幽州人。则天时，敕吏部糊名考选人判，以求才俊。適与刘宪、司马锽、梁载言相次入第二等，官至雍州司功参军。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    江上有怀
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王適</p>
                <pre>湛湛江水见底清， 
荷花莲子傍江生。 
采莲将欲寄同心， 
秋风落花空复情。 
棹歌数曲如有待， 
正见明月度东海。 
海上云尽月苍苍， 
万里分辉满洛阳。 
洛阳闺阁夜何央， 
蛾眉婵娟断人肠。 
寂寥金屏空自掩， 
青荧银烛不生光。 
应怜水宿洞庭子， 
今夕迢遥天一方。
                        </pre>
            </li>
            
            <li>
                <h3>
                    江滨梅
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 王適</p>
                <pre>忽见寒梅树， 
开花汉水滨。 
不知春色早， 
疑是弄珠人。
                        </pre>
            </li>
            
            <li>
                <h3>
                    蜀中言怀
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王適</p>
                <pre>独坐年将暮， 
常怀志不通。 
有时须问影， 
无事却书空。 
弃置如天外， 
平生似梦中。 
蓬心犹是客， 
华发欲成翁。 
迹滞魂逾窘， 
情乖路转穷。 
别离同夜月， 
愁思隔秋风。 
老少悲颜驷， 
盈虚悟翟公。 
时来不可问， 
何用求童蒙。
                        </pre>
            </li>
            
            <li>
                <h3>
                    铜雀妓
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王適</p>
                <pre>日暮铜雀迥， 
秋深玉座清。 
萧森松柏望， 
委郁绮罗情。 
君恩不再得， 
妾舞为谁轻。
                        </pre>
            </li>
            
    </ul>
</body>

</html>