<!DOCTYPE html>
<html lang="zh-CN">

<head>
    <meta charset="UTF-8">
    <title>
        王諲
    </title>
</head>

<body>
    <h1>
        王諲
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王諲，登开元进士第，官右补阙。诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    十五夜观灯
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王諲</p>
                <pre>暂得金吾夜， 
通看火树春。 
停车傍明月， 
走马入红尘。 
妓杂歌偏胜， 
场移舞更新。 
应须尽记取， 
说向不来人。
                        </pre>
            </li>
            
            <li>
                <h3>
                    后庭怨
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王諲</p>
                <pre>君不见红闺少女端正时， 
夭夭桃李仙容姿。 
幸得君王怜巧笑， 
披香殿里荐蛾眉。 
蛾眉双双人共进， 
常恐妾身从此摈。 
甄妃为妒出层宫， 
班女因猜下长信。 
长信宫门闭不开， 
昭阳歌吹风送来。 
梦中魂魄犹言是， 
觉后精神尚未回。 
念君娇爱无终始， 
使妾长啼后庭里。 
独立每看斜日尽， 
孤眠直至残灯死。 
秋日闻虫翡翠帘， 
春晴照面鸳鸯水。 
红颜旧来花不胜， 
白发如今雪相似。 
传闻纨扇恩未歇， 
预想蛾眉上初月。 
如君贵伪不贵真， 
还同弃妾逐新人。 
借问南山松叶意， 
何如北砌槿花新。
                        </pre>
            </li>
            
            <li>
                <h3>
                    夜坐看搊筝
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王諲</p>
                <pre>调筝夜坐灯光里， 
却挂罗帷露纤指。 
朱弦一一声不同， 
玉柱连连影相似。 
不知何处学新声， 
曲曲弹来未睹名。 
应是石家金谷里， 
流传未满洛阳城。
                        </pre>
            </li>
            
            <li>
                <h3>
                    相和歌辞·长信怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王諲</p>
                <pre>飞燕倚身轻， 
争人巧笑名。 
生君弃妾意， 
增妾怨君情。 
日落昭阳殿， 
秋来长信城。 
寥寥金殿里， 
歌吹夜无声。
                        </pre>
            </li>
            
            <li>
                <h3>
                    闺情
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王諲</p>
                <pre>日暮裁缝歇， 
深嫌气力微。 
才能收箧笥， 
懒起下帘帷。 
怨坐空然烛， 
愁眠不解衣。 
昨来频梦见， 
夫婿莫应知。
                        </pre>
            </li>
            
    </ul>
</body>

</html>