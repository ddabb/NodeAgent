<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵光逢
    </title>
</head>

<body>
    <h1>
        赵光逢
    </h1>
    <p><strong>朝代:</strong>
        唐代
    </p>
    <p><strong>生平:</strong>
        京兆奉天人。乾符五年登进士第，释褐凤翔推官，入为监察御史。乾宁三年，从驾幸华州，拜御史中丞，改礼部侍郎。后仕梁，至宰辅，封齐国公。诗八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    梁郊祀乐章庆和
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 赵光逢</p>
                <pre>就阳位， 
升圜丘。 
佩双玉， 
御大裘。 
膺天命， 
拥神休。 
万灵感， 
百禄遒。 
秉黄钺， 
建朱旗。 
震八表， 
清二仪。 
帝业显， 
王道夷。 
受景命， 
启皇基。 
开九门， 
怀百神。 
通肸蚃， 
接氤氲。 
明粢荐， 
广乐陈， 
奠嘉璧， 
燎芳薪。 
膺宝图， 
执左契。 
德应天， 
圣飨帝。 
荐表衷， 
荷灵惠。 
寿万年， 
祚百世。 
惟德动天， 
有感必通。 
秉兹一德， 
禋于六宗。 
钦夤宝命， 
恭肃礼容。 
来顾来享， 
永穆皇风。 
天惟佑德， 
辟乃奉天。 
交感斯在， 
昭事罔愆。 
岁功已就， 
王道无偏。 
于焉报本， 
是用告虔。
                        </pre>
            </li>
            
            <li>
                <h3>
                    梁郊祀乐章庆平
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 赵光逢</p>
                <pre>天命降鉴， 
帝德惟馨。 
享祀不忒， 
礼容孔明。 
奠璧布币， 
荐纯献精。 
神祐以答， 
敷锡永宁。
                        </pre>
            </li>
            
            <li>
                <h3>
                    梁郊祀乐章庆顺
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 赵光逢</p>
                <pre>圣皇戾止， 
天步舒迟。 
乾乾睿相， 
穆穆皇仪。 
进退必肃， 
陟降是祗。 
六变克协， 
万灵协随。
                        </pre>
            </li>
            
    </ul>
</body>

</html>