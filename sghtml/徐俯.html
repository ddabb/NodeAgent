<!DOCTYPE html>
<html lang="zh-CN">

<head>
    <meta charset="UTF-8">
    <title>
        徐俯
    </title>
</head>

<body>
    <h1>
        徐俯
    </h1>
    <p><strong>朝代:</strong>
        宋代
    </p>
    <p><strong>生平:</strong>
        徐俯（1075-1141） 字师川，号东湖居士，洪州分宁（今江西修水）人。黄庭坚之甥。因父死于国事，授通直郎，累官右谏议大夫。绍兴二年（1132），赐进士出身。三年，迁翰林学士，擢端明殿学士，签书枢密院事，官至参知政事。后以事提举洞霄宫。工诗词。有《东湖集》，不传。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 徐俯</p>
                <pre>细蕊黄金嫩， 
繁花白雪香。 
共谁连璧向河阳。 
自是不须汤饼、试何郎。 
婀娜松髻， 
轻盈淡薄妆。 
莫令韩寿在伊傍。 
便逐游蜂惊蝶、过东墙。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 徐俯</p>
                <pre>清池过雨凉， 
暗有清香度。 
缥缈娉婷绝代歌， 
翠袖风中举。 
忽敛双眉去。 
总是关情处。 
一段江山一片云， 
又下阳台雨。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 徐俯</p>
                <pre>素光练静， 
照青山隐隐， 
修眉横绿。 
鳷鹊楼高天似水， 
碧瓦寒生银粟。 
万丈辉光， 
奔云涌雾， 
飞过卢鸿屋。 
更无尘翳， 
皓然冷浸梧竹。 
因念鹤发仙翁， 
当时曾共赏， 
紫岩飞瀑。 
对影三人聊痛饮， 
一洗闲愁千斛。 
斗转参移， 
翻然归去， 
万里骑黄鹄。 
一川霜晓， 
叫云吹断横玉。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 徐俯</p>
                <pre>章水何如颍水清。 
江山明秀发诗情。 
七言还我是长城。 
小小钿花开宝靥， 
纤纤玉笋见云英。 
十千名酒十分倾。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 徐俯</p>
                <pre>梅花元自江南得。 
还醉江南客。 
雪中雨里为谁香。 
闻道数枝清笑、出东墙。 
多情宋玉还知否。 
梁苑无寻处。 
胭脂为萼玉为肌。 
却恨恼人桃杏、不同时。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 徐俯</p>
                <pre>素景将阑， 
黄花初笑。 
登高一望秋天杳。 
邀宾携妓数能来， 
醉中赢得闲多少。 
佳气氤氲， 
飞云缥缈。 
竹林更着清江绕。 
高歌屡舞莫催人， 
华筵直待华灯照。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 徐俯</p>
                <pre>七泽三湘碧草连。 
洞庭江汉水如天。 
朝廷若觅元真子， 
不在云边则酒边。 
明月棹， 
夕阳船。 
鲈鱼恰似镜中悬。 
丝纶钓饵都收却， 
八字山前听雨眠。
                        </pre>
            </li>
            
    </ul>
</body>

</html>