<!DOCTYPE html>
<html lang="zh-CN">

<head>
    <meta charset="UTF-8">
    <title>
        朱元夫
    </title>
</head>

<body>
    <h1>
        朱元夫
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    壶中天·念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱元夫</p>
                <pre>人生有酒， 
得闲处、便合开怀随意。 
况对寿、龟仙鹤舞， 
犹直壶天一醉。 
蚕麦江村， 
梅霖院落， 
立夏明朝是。 
樽前回首， 
去年四月十二。 
依旧洛里吟窝， 
华台书隐， 
心事无怀氏。 
偃鼠醯鸡空扰扰， 
海月天风谁寄。 
珠璧祯祥， 
斗牛光景， 
预可占斯世。 
先生出否， 
明年方六十岁。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱元夫</p>
                <pre>心上浮香， 
轩前度影， 
约久传梅。 
奈月意风情， 
枝南枝北， 
云婚雨嫁， 
年去年来。 
几望溪桥， 
屡肥芳信， 
历尽冰霜春自回。 
朝来报， 
报梢头儿女， 
并蒂花开。 
佩环飞下妆台。 
喜今度佳期不用催。 
羡行李三千， 
金屏翠幄， 
仙姿第一， 
玉骨琼腮。 
雌蝶纷纷， 
雄蜂逐逐， 
争道工为使与媒。 
翁知麽， 
有西楼过雁， 
暗为徘徊。
                        </pre>
            </li>
            
    </ul>
</body>

</html>