<!DOCTYPE html>
<html lang="zh-CN">

<head>
    <meta charset="UTF-8">
    <title>
        耶律铸
    </title>
</head>

<body>
    <h1>
        耶律铸
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    六国朝令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 耶律铸</p>
                <pre>鸣珂绣毂， 
锦带吴钩。 
曾雅称、量金结胜游。 
信人间无点事、可挂心头。 
须知， 
不待把闲情酿做闲愁。 
只恐落高人第二筹。 
歌云容裔， 
梦雨迟留。 
惯振芳尘， 
不楼。 
光饰仙春盛迹， 
点化温柔。 
索教颓纵惜花人， 
标傍风流。 
快入醉乡来， 
刘醉侯。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 耶律铸</p>
                <pre>匹马赴严宸。 
将谓青云上致身。 
不是男儿容易事， 
风尘。 
水远山长愁杀人。 
离别若为情。 
雪暗西山泪满巾。 
还忆夜来分手处， 
天津。 
桃李无言
                        </pre>
            </li>
            
            <li>
                <h3>
                    太常引
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 耶律铸</p>
                <pre>扣声寂寞播阳春。 
看流水、混行云。 
大雅□扶轮。 
忍颜继、齐梁后尘。 
清风明月， 
四时长在， 
光景自长新。 
不见谪仙人。 
更何处、乘槎问津。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 耶律铸</p>
                <pre>恨凝积。 
佳人薄命尤堪惜。 
尤堪惜。 
事如春梦， 
了无遗迹。 
人生适意无南北。 
相逢何必曾相识。 
曾相识。 
恍疑犹览， 
内家园籍。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 耶律铸</p>
                <pre>花枝临太液， 
□解语、入温柔。 
＊桂窟低迷， 
天香飘荡， 
倒影迟留。 
须知画图难足， 
更青山环抱帝王州。 
□□□□□□， 
□□□□□□。 
□□□□□□□。 
凤吹绕瀛洲。 
记水浅蓬莱， 
尘扬沧海， 
一醉都休。 
华胥梦， 
虽无迹， 
甚鼎湖、龙去水空流。 
青鸟不来难问， 
玉妃几度仙游。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 耶律铸</p>
                <pre>酒阵诗坛， 
征兵命将， 
得无倾动华筵。 
拟勤春事， 
还自要相先。 
天地元如逆旅， 
应自愧、不驻流年。 
凭谁问， 
娥心事， 
何惜月长圆。 
西园张乐地， 
献歌呈舞， 
燕扰莺喧。 
尽未妨颓玉， 
锦瑟旁边。 
脱落尘凡健笔， 
终不负、兴染芳烟。 
欢缘在， 
判家视草， 
仍是玉堂仙。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 耶律铸</p>
                <pre>隔江谁唱后庭花。 
烟淡月笼沙。 
水云凝恨， 
锦帆何事， 
也到天涯。 
寄声衰柳将烟草， 
且莫怨年华。 
东君也是， 
世间行客， 
知遇谁家。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 耶律铸</p>
                <pre>宜笑宜狂宜醉。 
请足成之皇都门外， 
玄都观里。 
露井树旁歌意。 
先生凭恁作生涯， 
只嘲柳嘲桃嘲李。 
酒龙歌凤， 
莫相回避。 
就取逢场□戏。 
且听人劝要推移， 
更宜笑宜， 
李树代桃僵。
                        </pre>
            </li>
            
    </ul>
</body>

</html>