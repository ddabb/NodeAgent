<!DOCTYPE html>
<html lang="zh-CN">

<head>
    <meta charset="UTF-8">
    <title>
        萧允之
    </title>
</head>

<body>
    <h1>
        萧允之
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    渡江云
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 萧允之</p>
                <pre>蔷薇开欲谢， 
峭寒渐少， 
轩槛俯晴沙。 
先来愁未了， 
又听一声， 
新阕落渔家。 
徘徊伫立， 
似玉笛、三弄昭华。 
春昼长、暗怀谁写， 
戏墨乱翻鸦。 
吁嗟。 
诗情犹隽， 
酒兴偏豪， 
记南楼月下。 
曾共乐、沈烟绮席， 
烛影窗纱。 
秾香秀色知何处， 
甚忘却、堤柳汀葭。 
空惆怅， 
无人共采苹花。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 萧允之</p>
                <pre>冷逼疏帘， 
浑不似、今春寂寞。 
风雨横， 
赏心欢事， 
总如云薄。 
柳眼花须空点缀， 
莺情蝶思应萧索。 
但绕庭、流水碧潺潺， 
车音邈。 
怀往事， 
孤素约。 
酒未饮， 
愁先觉。 
甚中年滋味， 
共谁商略。 
芳草易添闲客恨， 
垂杨难系行人脚。 
谩几回、吟遍夕阳红， 
阑干角。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 萧允之</p>
                <pre>花径相逢， 
眼期心诺情如昨。 
怕人疑著。 
佯弄秋千索。 
知有而今， 
何似留初莫。 
愁难托。 
雨铃风铎。 
梦断灯花落。
                        </pre>
            </li>
            
            <li>
                <h3>
                    琐窗寒
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 萧允之</p>
                <pre>细雨收尘， 
轻寒弄日， 
柳丝掠道。 
桃边杏处， 
犹记玉骢曾到。 
对东风、回首旧游， 
香销艳歇无音耗。 
怅佳人、有约难来， 
绿遍满庭芳草。 
愁抱。 
沈吟久， 
翠珥金钿， 
为何人好。 
回文细字， 
尘暗当年纤缟。 
倚阑干、斜阳又西， 
欢期易失春易老。 
待何时、再觅珍丛， 
共把清尊倒。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 萧允之</p>
                <pre>朱楼曾记回娇盼。 
满坐春风转。 
红潮生面酒微醺。 
一曲清歌留往、半窗云。 
大都咫尺无消息。 
望断青鸾翼。 
夜长香短烛花红。 
多少思量只在、雨声中。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 萧允之</p>
                <pre>十幅归帆风力满。 
记得来时， 
买酒朱桥畔。 
远树平芜空目断。 
乱山惟见斜阳半。 
谁把新声翻玉管。 
吹过沧洲， 
多少伤春怨。 
已是客怀如絮乱。 
画楼人更回头看。
                        </pre>
            </li>
            
    </ul>
</body>

</html>