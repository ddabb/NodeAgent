<!DOCTYPE html>
<html lang="zh-CN">

<head>
    <meta charset="UTF-8">
    <title>
        吴编修
    </title>
</head>

<body>
    <h1>
        吴编修
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴编修</p>
                <pre>系酒船、夜入古江楼， 
浑莫辨西东。 
叹从前眼底， 
一丁不识， 
四海曾空。 
老去休休莫莫， 
谁识旧元龙。 
尚解被襟去， 
赋大王雄。 
回首演仙高处， 
问赤松无恙， 
舍子何从。 
便不然学稼， 
犹有相牛翁。 
小婆娑、东家故舍， 
也著侬、四下二之中。 
芗州外溪风山月， 
鸥鹭盟同。
                        </pre>
            </li>
            
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴编修</p>
                <pre>予何人、此何时节， 
驾言我欲行志。 
青原煮豆然萁後， 
谁豢龙蛇赤子。 
心为碎。 
宽底是、翻疑又怕严底是。 
吾方左计。 
冷眼别人看， 
畏首畏尾， 
身复尚馀几。 
陶元亮， 
自古真奇男子。 
督邮尚若人耳。 
秋风一曲柴桑路， 
新秫炊香正美。 
黄鹄起。 
见说道、山光潭影皆欢喜。 
晴窗静倚。 
还我向来高， 
仙人羽客， 
别有一天地。
                        </pre>
            </li>
            
            <li>
                <h3>
                    贺新凉·贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴编修</p>
                <pre>出处男儿事。 
甚从前、说著渊明， 
放高头地。 
点检柴桑无剩粟， 
未肯低头为米。 
算此事、非难非易。 
三十年间如昨日， 
秀才瞒、撰到专城贵。 
饱共暖， 
已不翅。 
旁人问我归耶未。 
数痴年、平头六十， 
更须三岁。 
把似如今高一著， 
更好闻鸡禁市。 
总不似、长伸脚睡。 
六月荷风芗州路， 
北螺山、别是般滋味。 
今不去， 
视江水。
                        </pre>
            </li>
            
    </ul>
</body>

</html>