<!DOCTYPE html>
<html lang="zh-CN">

<head>
    <meta charset="UTF-8">
    <title>
        郑准
    </title>
</head>

<body>
    <h1>
        郑准
    </h1>
    <p><strong>朝代:</strong>
        唐代
    </p>
    <p><strong>生平:</strong>
        郑准，字不欺，登乾宁进士第，为荆南成汭推官，后与汭不合，为所害。《渚宫集》一卷，今存诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    云
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 郑准</p>
                <pre>片片飞来静又闲， 
楼头江上复山前。 
飘零尽日不归去， 
点破清光万里天。
                        </pre>
            </li>
            
            <li>
                <h3>
                    代寄边人
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 郑准</p>
                <pre>君去不来久， 
悠悠昏又明。 
片心因卜解， 
残梦过桥惊。 
圣泽如垂饵， 
沙场会息兵。 
凉风当为我， 
一一送砧声。
                        </pre>
            </li>
            
            <li>
                <h3>
                    寄进士崔鲁范
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑准</p>
                <pre>洛阳才子旧交知， 
别后干戈积咏思。 
百战市朝千里梦， 
三年风月几篇诗。 
山高雁断音书绝， 
谷背莺寒变化迟。 
会待路宁归得去， 
酒楼渔浦重相期。
                        </pre>
            </li>
            
            <li>
                <h3>
                    江南清明
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑准</p>
                <pre>吴山楚驿四年中， 
一见清明一改容。 
旅恨共风连夜起， 
韶光随酒著人浓。 
延兴门外攀花别， 
采石江头带雨逢。 
无限归心何计是， 
路边戈甲正重重。
                        </pre>
            </li>
            
            <li>
                <h3>
                    题宛陵北楼
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 郑准</p>
                <pre>雨来风静绿芜藓， 
凭著朱阑思浩然。 
人语独耕烧后岭， 
鸟飞斜没望中烟。 
松梢半露藏云寺， 
滩势横流出浦船。 
若遣谢宣城不死， 
必应吟尽夕阳川。
                        </pre>
            </li>
            
    </ul>
</body>

</html>