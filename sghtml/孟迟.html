<!DOCTYPE html>
<html lang="zh-CN">

<head>
    <meta charset="UTF-8">
    <title>
        孟迟
    </title>
</head>

<body>
    <h1>
        孟迟
    </h1>
    <p><strong>朝代:</strong>
        唐代
    </p>
    <p><strong>生平:</strong>
        孟迟，字迟之（一云升之），平昌人，登会昌五年进士第。诗十七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    乌江
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟迟</p>
                <pre>中分岂是无遗策， 
百战空劳不逝骓。 
大业固非人事及， 
乌江亭长又何知。
                        </pre>
            </li>
            
            <li>
                <h3>
                    兰昌宫
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟迟</p>
                <pre>宫门两片掩埃尘， 
墙上无花草不春。 
谁见当时禁中事， 
阿娇解佩与何人。
                        </pre>
            </li>
            
            <li>
                <h3>
                    发蕙风馆遇阴不见九华山有作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 孟迟</p>
                <pre>我来淮阴城， 
千江万山无不经。 
山青水碧千万丈， 
奇峰急派何纵横！ 
又闻九华山， 
山顶连青冥。 
太白有逸韵， 
使我西南行。 
一步一攀策， 
前行正鸡鸣。 
阴云冉冉忽飞起， 
千里万里危峥嵘。 
譬如天之有日蚀， 
使我昏沈犹不明。 
人家敲镜救不得， 
光阴却属贪狼星。 
恨亦不能通， 
言亦不足听。 
长鞭挥马出门去， 
是以九华为不平。
                        </pre>
            </li>
            
            <li>
                <h3>
                    壮士吟
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 孟迟</p>
                <pre>壮士何曾悲， 
悲即无回期。 
如何易水上， 
未歌泪先垂。
                        </pre>
            </li>
            
            <li>
                <h3>
                    宫人斜
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟迟</p>
                <pre>云惨烟愁苑路斜， 
路傍丘冢尽宫娃。 
茂陵不是同归处， 
空寄香魂著野花。
                        </pre>
            </li>
            
            <li>
                <h3>
                    寄浙右旧幕僚
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 孟迟</p>
                <pre>由来恶舌驷难追， 
自古无媒谤所归。 
勾践岂能容范蠡， 
李斯何暇救韩非。 
巨拳岂为鸡挥肋， 
强弩那因鼠发机。 
惭愧故人同鲍叔， 
此心江柳尚依依。
                        </pre>
            </li>
            
            <li>
                <h3>
                    广陵城
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟迟</p>
                <pre>红绕高台绿绕城， 
城边春草傍墙生。 
隋家不向此中尽， 
汴水应无东去声。
                        </pre>
            </li>
            
            <li>
                <h3>
                    徐波渡
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 孟迟</p>
                <pre>晓月千重树， 
春烟十里溪。 
过来还过去， 
此路不知迷。
                        </pre>
            </li>
            
            <li>
                <h3>
                    怀郑洎
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 孟迟</p>
                <pre>风兰舞幽香， 
雨叶堕寒滴。 
美人来不来， 
前山看向夕。
                        </pre>
            </li>
            
            <li>
                <h3>
                    新安故关
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟迟</p>
                <pre>汉帝英雄重武材， 
崇山险处凿门开。 
如今更有将军否， 
移取潼关向北来。
                        </pre>
            </li>
            
            <li>
                <h3>
                    莲塘
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟迟</p>
                <pre>脉脉低回殷袖遮， 
脸横秋水髻盘鸦。 
莲茎有刺不成折， 
尽日岸傍空看花。
                        </pre>
            </li>
            
            <li>
                <h3>
                    还淮却寄睢阳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟迟</p>
                <pre>梁王池苑已苍然， 
满树斜阳极浦烟。 
尽日回头看不见， 
两行愁泪上南船。
                        </pre>
            </li>
            
            <li>
                <h3>
                    闺情
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 孟迟</p>
                <pre>山上有山归不得， 
湘江暮雨鹧鸪飞。 
蘼芜亦是王孙草， 
莫送春香入客衣。
                        </pre>
            </li>
            
            <li>
                <h3>
                    题嘉祥驿
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 孟迟</p>
                <pre>树顶烟微绿， 
山根菊暗香。 
何人独鞭马， 
落日上嘉祥。
                        </pre>
            </li>
            
    </ul>
</body>

</html>