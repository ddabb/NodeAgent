<!DOCTYPE html>
<html lang="zh-CN">

<head>
    <meta charset="UTF-8">
    <title>
        高似孙
    </title>
</head>

<body>
    <h1>
        高似孙
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 高似孙</p>
                <pre>翠帘低护郁金堂。 
犹自未忺妆。 
梨花新月， 
杏花新雨， 
怎奈昏黄。 
春今不管人相忆， 
欲去又相将。 
只销相约， 
与春同去， 
须到君行。
                        </pre>
            </li>
            
            <li>
                <h3>
                    莺啼序
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 高似孙</p>
                <pre>青旗报春来了， 
玉鳞鳞风旎。 
陈瑶席、新奏琳琅， 
窈窕来荐嘉社。 
桂酒洗琼芳， 
丽景晖晖， 
日夜催红紫。 
湛青阳新沐， 
人声澹荡花里。 
光泛崇兰， 
坼遍桃李， 
把深心料理。 
共携手、蘅室兰房， 
奈何新恨如此。 
对佳时、芳情脉脉， 
眉黛蹙、羞搴琼珥。 
折微馨、聊寄相思， 
莫愁如水。 
青苹再转， 
淑思菲菲， 
春又过半矣。 
细雨湿香尘， 
未晓又止。 
莫教一鴂无聊， 
群芳亹亹。 
伤情漠漠， 
泪痕轻洗。 
曲琼桂帐流苏暖， 
望美人、又是论千里。 
佳期杳渺， 
香风不肯为媒， 
可堪玩此芳芷。 
春今渐歇， 
不忍零花， 
犹恋馀绮。 
度美曲、造新声， 
乐莫乐此新知。 
思美人兮， 
有花同倚。 
年华做了， 
功成如委。 
天时相代何日已。 
怅春功、非与他时比。 
殷勤举酒酬春， 
春若能留， 
□还亦喜。
                        </pre>
            </li>
            
            <li>
                <h3>
                    金人捧露盘
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 高似孙</p>
                <pre>下明光， 
违宣曲， 
上扬州。 
玉帐暖、十万貔貅。 
梅花照雪， 
月随歌吹到江头。 
牙樯锦缆， 
听雁声、夜宿瓜州。 
南山客， 
东山妓， 
蒲萄酒， 
鷫鸘裘。 
占何逊、杜牧风流。 
琼花红叶， 
做珠帘、十里遨头。 
竹西歌吹， 
理新曲、人在春楼。
                        </pre>
            </li>
            
    </ul>
</body>

</html>