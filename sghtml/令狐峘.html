<!DOCTYPE html>
<html lang="zh-CN">

<head>
    <meta charset="UTF-8">
    <title>
        令狐峘
    </title>
</head>

<body>
    <h1>
        令狐峘
    </h1>
    <p><strong>朝代:</strong>
        唐代
    </p>
    <p><strong>生平:</strong>
        令狐峘，德棻五世孙，登进士第。禄山之乱，隐居南山豹林谷。司徒杨绾未仕时，亦避地谷中，尝止峘舍，赏其博学。及绾为礼部侍郎，引入史馆。建中初，为礼部侍郎，典贡举。执政杨炎有所请托，峘得其私书奏之。德宗恶其讦，贬衡州别驾。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    硖州旅舍奉怀苏州韦郎中
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 令狐峘</p>
                <pre>儒服学从政， 
遂为尘事婴。 
衔命东复西， 
孰堪异乡情。 
怀禄且怀恩， 
策名敢逃名。 
羡彼农亩人， 
白首亲友并。 
江山入秋气， 
草木凋晚荣。 
方塘寒露凝， 
旅管凉飙生。 
懿交守东吴， 
梦想闻颂声。 
云水方浩浩， 
离忧何平时。
                        </pre>
            </li>
            
            <li>
                <h3>
                    释奠日国学观礼闻雅颂
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 令狐峘</p>
                <pre>肃肃先师庙， 
依依胄子群。 
满庭陈旧礼， 
开户拜清芬。 
万舞当华烛， 
箫韶入翠云。 
颂歌清晓听， 
雅吹度风闻。 
澹泊调元气， 
中和美圣君。 
唯馀东鲁客， 
蹈舞向南熏。
                        </pre>
            </li>
            
    </ul>
</body>

</html>