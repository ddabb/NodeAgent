<!DOCTYPE html>
<html lang="zh-CN">

<head>
    <meta charset="UTF-8">
    <title>
        程武
    </title>
</head>

<body>
    <h1>
        程武
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程武</p>
                <pre>香减鲛绡添泪痕。 
彩云长是恨， 
等闲心。 
玉笙犹记夜深闻。 
湘水杳， 
寂寞隔巫云。 
翠被冷重熏。 
做成归梦了， 
却销魂。 
垂杨浓处著朱门。 
依然是， 
风雨掩黄昏。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程武</p>
                <pre>蜀江城远， 
想连云危栈， 
接天穷处。 
惆怅烟尘回首地， 
双阙觚棱犹故。 
龙扈星联， 
羽林风肃， 
未放鸾駣去。 
不堪掩面， 
泪沾宸袖如雨。 
底事当日昭阳， 
吹羌鸣羯， 
涴却霓裳舞。 
三十六宫春满眼， 
曾把色嗔香妒。 
芳草埋情， 
飞花陨怨， 
翻被蛾眉误。 
画图惊见， 
黯然魂断今古。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 程武</p>
                <pre>曳云摇玉。 
裙蹙秋绡幅。 
学得琵琶依约熟。 
贪按雁沙新曲。 
曲终满院春闲。 
清颦移上眉山。 
心事怕人猜破， 
折花背插云环。
                        </pre>
            </li>
            
    </ul>
</body>

</html>