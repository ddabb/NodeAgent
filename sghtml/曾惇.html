<!DOCTYPE html>
<html lang="zh-CN">

<head>
    <meta charset="UTF-8">
    <title>
        曾惇
    </title>
</head>

<body>
    <h1>
        曾惇
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曾惇</p>
                <pre>绣衣直指， 
问凌风一笑， 
翩然何许。 
诏出层霄持汉节， 
千里秋风淮浦。 
鉴远江山， 
竹西歌吹， 
曾被腥膻污。 
须君椽笔， 
为渠一洗尘土。 
休厌共倒金荷， 
翠眉重为唱， 
渭城朝雨。 
看即扬鞭归骑稳， 
还指郁葱深处。 
宝带兼金， 
华鞯新绣， 
直上云霄去。 
回头莫忘， 
玉霄今夜风露。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曾惇</p>
                <pre>绿华居处渺云深。 
不受一尘侵。 
细看宜州新句， 
平生才是知音。 
凌波一去， 
平山梦断， 
谁是关心。 
惟有青天碧海， 
知渠夜夜孤衾。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曾惇</p>
                <pre>去年看月诗成， 
援毫曾寄鄞江守。 
流传乐府， 
惭非宾客， 
竹枝杨柳。 
今岁江楼， 
载勤歌扇， 
青蛾应奏。 
况铃斋初驻， 
凉生燕寝， 
有香雾凝清昼。 
遥想十洲三岛， 
对冰轮、寒光依旧。 
主人来自， 
清都碧落， 
天香满袖。 
寄语嫦娥， 
剩留清照， 
时为公寿。 
恐明光诏下， 
翩然归去， 
试为霖手。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 曾惇</p>
                <pre>无数春山展画屏。 
无穷烟柳照溪明。 
花枝缺处小舟横。 
紫禁正须红药句， 
清江莫与白鸥盟。 
主人元自是仙卿。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曾惇</p>
                <pre>九月传杯， 
要携佳客栖霞去。 
满城风雨。 
记得潘郎句。 
紫菊红萸， 
何意留侬住。 
愁如许。 
暮烟一缕。 
正在归时路。
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 曾惇</p>
                <pre>鄞江云气近蓬莱。 
花柳满城隈。 
风流谢守相遇， 
应覆故人杯。 
烟浪暖， 
锦帆回。 
莫徘徊。 
玉霄亭下， 
芍药荼シ， 
都望归来。
                        </pre>
            </li>
            
    </ul>
</body>

</html>