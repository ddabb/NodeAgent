<!DOCTYPE html>
<html lang="zh-CN">

<head>
    <meta charset="UTF-8">
    <title>
        彭元逊
    </title>
</head>

<body>
    <h1>
        彭元逊
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>红袖乌丝失酒， 
金钗银烛销春。 
柳边桃下复清晨。 
帽风回马旋， 
扇雨拂花情。 
白帝空惊旧曲， 
阳关只梦行人。 
碧云何处认芳尘。 
紫荆花作荚， 
青杏核生仁。
                        </pre>
            </li>
            
            <li>
                <h3>
                    六丑
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>似东风老大， 
那复有、当时风气。 
有情不收， 
江山身是寄。 
浩荡何世。 
但忆临官道， 
暂来不住， 
便出门千里。 
痴心指望回风坠。 
扇底相逢， 
钗头微缀。 
他家万条千缕， 
解遮亭障驿， 
不隔江水。 
瓜洲曾舣， 
等行人岁岁。 
日下长秋， 
城乌夜起。 
帐庐好在春睡。 
共飞归湖上， 
草青无地。 
愔愔雨、春心如腻。 
欲待化、丰乐楼前， 
青门都废。 
何人念、流落无几。 
点点抟作， 
雪绵松润， 
为君裛泪。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>今夜故人独宿。 
小雨梨花当屋。 
犹有未残枝， 
轻脆不堪人触。 
休触。 
休触。 
憔悴怕惊郎目。
                        </pre>
            </li>
            
            <li>
                <h3>
                    子夜歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>视春衫、箧中半在， 
浥浥酒痕花露。 
恨桃李、如风过尽， 
梦里故人成雾。 
临颍美人， 
秦川公子， 
晚共何人语。 
对人家、花草池台， 
回首故园咫尺， 
未成归去。 
昨宵听、危弦急管， 
酒醒不知何处。 
飘泊情多， 
衰迟感易， 
无限堪怜许。 
似尊前眼底， 
红颜消几寒暑。 
年少风流， 
未谙春事， 
追与东风赋。 
待他年、君老巴山， 
共君听雨。
                        </pre>
            </li>
            
            <li>
                <h3>
                    徵招
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 彭元逊</p>
                <pre>人间无欠秋风处， 
偏到霜痕月杪。 
风雨船篷， 
日夜风波未了。 
忽潮生海立， 
又天阔、江清欲晓。 
孤迥幽深， 
激扬悲壮， 
浮沈浩渺。 
行路古来难， 
貂裘敞、匹马关山人老。 
锦字未成， 
寒到君边书到否。 
倚门回首， 
儿女灯前娭笑。 
早斟酌、万里封侯， 
镜迟霜照。
                        </pre>
            </li>
            
            <li>
                <h3>
                    忆旧游
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>记新楼试酒， 
上客回车， 
初识能歌。 
几许怜才意， 
觉援琴意动， 
授简情多。 
青鸾昼下缥缈， 
烟雾隔轻罗。 
还自有人猜， 
素巾承汗， 
微影双蛾。 
西陂千树雪， 
欲绝世乘风， 
下照沧波。 
怪倚春憔悴， 
扁舟月上， 
草草相过。 
少年翰墨相误， 
幽恨愧星河。 
谁为语伶玄， 
秋风并冷双燕窠。
                        </pre>
            </li>
            
            <li>
                <h3>
                    月下笛
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>江上行人， 
竹间茅屋， 
下临深窈。 
春风袅袅， 
翠鬟窥树犹小。 
遥迎近倚， 
归还愿、分付横枝未了。 
扁舟却去， 
中流回首， 
惊散飞鸟。 
重踏新亭屐齿， 
耿山抱孤城， 
月来华表。 
鸡听人语， 
隔江相伴歌笑。 
壮游历历， 
同高李、未拟诗成草草。 
长桥外， 
有醒人吹笛， 
并在霜晓。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>翠袖馀寒， 
早添得、铢衣几重。 
何须怪、妍华都谢， 
更为谁容。 
衔尽吴花成鹿苑， 
人间不恨雨和风。 
便一枝、流落到人家， 
清泪红。 
山雾湿， 
倚熏笼。 
垂ぢ叶， 
鬓酥融。 
恨宫云一朵， 
飞过空同。 
白日长闲青鸟在， 
杨家花落白苹中。 
问故人、忍更负东风， 
尊酒空。
                        </pre>
            </li>
            
            <li>
                <h3>
                    玉女迎春慢·玉女迎春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>浅入新年， 
逢人日、拂拂淡烟无雨。 
叶底妖禽自语。 
小啄幽香还吐。 
东风辛苦， 
便怕有、踏青人误。 
清明寒食， 
消得渡江， 
黄翠千缕。 
看临小帖宜春， 
填轻晕湿， 
碧花生雾。 
为说钗头袅袅， 
系著轻盈不住。 
问郎留否。 
似昨夜、教成鹦鹉。 
走马章台， 
忆得画眉归去。
                        </pre>
            </li>
            
            <li>
                <h3>
                    瑞鹧鸪
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 彭元逊</p>
                <pre>背人西去一莺啼。 
拍手还惊百舌飞。 
浅雨微寒春有思， 
宿妆残酒欲忺时。 
鵁鶄浪起蒲茸暖， 
翡翠风来柳絮低。 
故遣苍头寻杏子， 
凭肩小语只心知。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 彭元逊</p>
                <pre>痴多故恼人， 
妆晚翻嫌趣。 
只为眼波长， 
嗔笑娇难触。 
春心不肯深， 
春睡何曾足。 
莫待柳花飞， 
飞去无拘束。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>玉蛇踯躅流光卷。 
连珠合沓帘波远。 
花动见鱼行。 
红裳眩欲倾。 
人来惊翡翠。 
小鸭惊还睡。 
两岸绿阴生。 
修廊时听莺。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>日晚游人酥粉涴。 
四雨亭前， 
面面看花坐。 
扇拂游蜂青杏堕。 
新红一路秋千过。 
帘外清歌帘底和。 
自理琵琶， 
不用笙簧佐。 
八摺香罗馀碧唾。 
路花点笔轻题破。
                        </pre>
            </li>
            
            <li>
                <h3>
                    解佩环·疏影
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>江空不渡， 
恨蘼芜杜若， 
零落无数。 
远道荒寒， 
婉娩流年， 
望望美人迟暮。 
风烟雨雪阴晴晚， 
更何须， 
春风千树。 
尽孤城、落木萧萧， 
日夜江声流去。 
日晏山深闻笛， 
恐他年流落， 
与子同赋。 
事阔心违， 
交淡媒劳， 
蔓草沾衣多露。 
汀洲窈窕馀醒寐， 
遗珮浮沈沣浦。 
有白鸥淡月， 
微波寄语， 
逍遥容与。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>春一点。 
透得酥温玉软。 
唇晕睡花连袖染。 
嫣红惊绝艳。 
日暮飞红扑脸。 
翠被夜寒波颭。 
梦断锦茵成堕靥。 
宫廊微月转。
                        </pre>
            </li>
            
            <li>
                <h3>
                    隔浦莲近·隔浦莲近拍
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭元逊</p>
                <pre>夜寒晴早人起。 
见柳知新翠。 
撼树试花意。 
两蜂狂救堕蕊。 
见著羞懒避。 
春都在， 
时节到愁地。 
屏间字。 
香痕半掏， 
误期一一曾记。 
朱弦谩锁， 
不会近番慵脆。 
强踏秋千似醉里。 
扶下， 
眼花跕跕飞坠。
                        </pre>
            </li>
            
    </ul>
</body>

</html>