<!DOCTYPE html>
<html lang="zh-CN">

<head>
    <meta charset="UTF-8">
    <title>
        詹敦仁
    </title>
</head>

<body>
    <h1>
        詹敦仁
    </h1>
    <p><strong>朝代:</strong>
        唐代
    </p>
    <p><strong>生平:</strong>
        詹敦仁，字君泽，固始人。初隐仙游，后为清溪令。诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    余迁泉山城，留侯招游郡圃作此
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 詹敦仁</p>
                <pre>当年巧匠制茅亭， 
台馆翚飞匝郡城。 
万灶貔貅戈甲散， 
千家罗绮管弦鸣。 
柳腰舞罢香风度， 
花脸妆匀酒晕生。 
试问亭前花与柳， 
几番衰谢几番荣。
                        </pre>
            </li>
            
            <li>
                <h3>
                    劝王氏入贡，宠予以官，作辞命篇
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 詹敦仁</p>
                <pre>争霸图王事总非， 
中原失统可伤悲。 
往来宾主如邮传， 
胜负干戈似局棋。 
周粟纵荣宁忍食， 
葛庐频顾谩劳思。 
江山有待早归去， 
好向鹪林择一枝。
                        </pre>
            </li>
            
            <li>
                <h3>
                    复留侯从效问南汉刘岩改名龑字音义
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 詹敦仁</p>
                <pre>伏羲初画卦， 
苍氏乃制字。 
点画有偏旁， 
阴阳贵协比。 
古者不嫌名， 
周公始称讳。 
始讳犹未酷， 
后习转多忌。 
或援他代易， 
或变文回避。 
滥觞久滋蔓， 
伤心日益炽。 
孙休命子名， 
吴国尊王意。 
单莔雨升僻， 
壹臣昷蔜称异。 
梁复踵已非， 
时亦迹旧事。 
耑免杰自其一， 
蜀闯是其二。 
鄙哉化晵名， 
陋矣麦黄耑义。 
大唐有天下， 
武后拥神器。 
私制迄无取， 
古音实相类。 
历壎乙囝星， 
□忠厓□埊。 
□圀及曌□， 
作史难详备。 
唐祚值倾危， 
刘龑怀僭伪。 
吁嗟毒蛟辈， 
睥睨飞龙位。 
龑岩虽同音， 
形体殊乖致。 
废学愧未弘， 
来问辱不弃。 
奇字难雄博， 
摛文伏韩智。 
因诵鄙所闻， 
敢布诸下吏。
                        </pre>
            </li>
            
            <li>
                <h3>
                    柳堤诗
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 詹敦仁</p>
                <pre>种稻三十顷， 
种柳百余株。 
稻可供饘粥， 
柳可爨庖厨。 
息耒柳阴下， 
读书稻田隅。 
以乐尧舜道， 
同是耕莘夫。
                        </pre>
            </li>
            
            <li>
                <h3>
                    留侯受南唐节度使知郡事，辟予……
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 詹敦仁</p>
                <pre>晋江江畔趁春风， 
耕破云山几万重。 
两足一犁无外事， 
使君何啻五侯封。
                        </pre>
            </li>
            
            <li>
                <h3>
                    遣子访刘乙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 詹敦仁</p>
                <pre>扫石耕山旧子真， 
布衣草履自随身。 
石崖壁立题诗处， 
知是当年凤阁人。
                        </pre>
            </li>
            
    </ul>
</body>

</html>