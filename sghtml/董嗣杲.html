<!DOCTYPE html>
<html lang="zh-CN">

<head>
    <meta charset="UTF-8">
    <title>
        董嗣杲
    </title>
</head>

<body>
    <h1>
        董嗣杲
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    湘月·念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 董嗣杲</p>
                <pre>莲幽竹邃， 
旧池亭几处， 
多爱君子。 
醉玉吹香还认取， 
忙里得闲标致。 
心逐云帆， 
情随烟笛， 
高会知谁继。 
宵筵会启， 
蓦然身外浮世。 
因见杜牧疏狂， 
前缘梦里， 
谩蹙双眉翠。 
香满屏山春满几， 
炉拥麝焦禽睡。 
月落梅空， 
霜浓窗掩， 
两耳风声起。 
艳歌终散， 
输他鹤帐清寐。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 董嗣杲</p>
                <pre>玉山曾醉凉州梦， 
图芳敻无今古。 
露颗虬藤， 
风枝蠹叶， 
遗墨何人收取。 
当时赠与。 
记轻别西湖， 
笑离南浦。 
万里奚囊， 
岂知随处助吟苦。 
归来情寄谩远， 
旧寻犹在望， 
荒亭荒圃。 
绀蕾攒冰， 
苍阴弄月， 
休说堆盘马乳。 
云梯尚阻。 
袖一幅秋烟， 
扫空尘土。 
静想山窗， 
半乘寒架雨。
                        </pre>
            </li>
            
    </ul>
</body>

</html>