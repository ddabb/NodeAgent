<!DOCTYPE html>
<html lang="zh-CN">

<head>
    <meta charset="UTF-8">
    <title>
        蔡楠
    </title>
</head>

<body>
    <h1>
        蔡楠
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    凤栖梧·蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 蔡楠</p>
                <pre>狂滥生涯今几许。 
敕赐湖天， 
万顷烟波主。 
约我小舟同老去。 
要前一叶风掀舞。 
邂逅同寻溪上路。 
淡墨题诗， 
正在云深处。 
别後作书频寄语。 
无忘林下萧萧雨。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 蔡楠</p>
                <pre>碧梧转影， 
正露冷天高， 
凉生襟袖。 
此夕清辉， 
谁信道、夜色居然如昼。 
玉斧重修， 
宝奁初启， 
万里寒光透。 
将军高会， 
翠鬟争劝尊酒。 
遥想地近仙丘， 
碧山高处， 
引手攀星斗。 
醉嘱姮娥， 
惟但愿、月与佳人长久。 
罗覆银鞍， 
雨抛金甲， 
赢得诗千首。 
掀髯一笑， 
此怀人解知否。
                        </pre>
            </li>
            
            <li>
                <h3>
                    摊破诉衷情·诉衷情
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 蔡楠</p>
                <pre>栏干十二绕层楼。 
珠帘卷素秋。 
当年尊酒屡迟留。 
识公惟白鸥。 
才得趣， 
又成愁。 
情锺我辈流。 
买山同隐肯来不。 
遥怜笑点头。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 蔡楠</p>
                <pre>手染橙芗， 
杯摇烛影， 
夜阑人意醺酣。 
故人惜别， 
却酒更清谈。 
只合相从老矣， 
知何事、还著征衫。 
流年晚， 
长途匹马， 
奔走亦何堪。 
江潭。 
摇落後， 
云嘘绝壁， 
雪舞空岩。 
念行人归鬓， 
今已毵毵。 
往事真成梦里， 
十年恨、江北江南。 
休凝伫， 
霜风卷地， 
寒日又西衔。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 蔡楠</p>
                <pre>病酒厌厌与睡宜。 
珠帘罗幕卷银泥。 
风来绿树花含笑， 
恨入西楼月敛眉。 
惊瘦尽， 
怨归迟。 
休将桐叶更题诗。 
不知桥下无情水， 
流到天涯是几时。
                        </pre>
            </li>
            
    </ul>
</body>

</html>