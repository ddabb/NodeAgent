<!DOCTYPE html>
<html lang="zh-CN">

<head>
    <meta charset="UTF-8">
    <title>
        宗楚客
    </title>
</head>

<body>
    <h1>
        宗楚客
    </h1>
    <p><strong>朝代:</strong>
        唐代
    </p>
    <p><strong>生平:</strong>
        宗楚客，字子敖，蒲州河东人，则天从父姊之子也。累迁夏官侍郎，同凤阁鸾台平章事。神龙中，武三思引为兵部尚书，同知政事，拜中书令，与侍中纪处讷共为朋党，后伏诛。诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 宗楚客</p>
                <pre>竹町罗千卫， 
兰莛降两宫。 
（《海录碎事》）七萃銮舆动， 
千年瑞检开。 
彩旗临凤阙， 
翠幕绕龟津。
                        </pre>
            </li>
            
            <li>
                <h3>
                    奉和人日清晖阁宴群臣遇雪应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 宗楚客</p>
                <pre>窈窕神仙阁， 
参差云汉间。 
九重中叶启， 
七日早春还。 
太液天为水， 
蓬莱雪作山。 
今朝上林树， 
无处不堪攀。
                        </pre>
            </li>
            
            <li>
                <h3>
                    奉和圣制喜雪应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 宗楚客</p>
                <pre>飘飘瑞雪下山川， 
散漫轻飞集九埏。 
似絮还飞垂柳陌， 
如花更绕落梅前。 
影随明月团纨扇， 
声将流水杂鸣弦。 
共荷神功万庾积， 
终朝圣寿百千年。
                        </pre>
            </li>
            
            <li>
                <h3>
                    奉和幸上阳宫侍宴应制
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 宗楚客</p>
                <pre>紫庭金凤阙， 
丹禁玉鸡川。 
似立蓬瀛上， 
疑游昆阆前。 
鸟将歌合转， 
花共锦争鲜。 
湛露飞尧酒， 
熏风入舜弦。 
水光摇落日， 
树色带晴烟。 
向夕回雕辇， 
佳气满岩泉。
                        </pre>
            </li>
            
            <li>
                <h3>
                    奉和幸安乐公主山庄应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 宗楚客</p>
                <pre>玉楼银榜枕严城， 
翠盖红旂列禁营。 
日映层岩图画色， 
风摇杂树管弦声。 
水边重阁含飞动， 
云里孤峰类削成。 
幸睹八龙游阆苑， 
无劳万里访蓬瀛。
                        </pre>
            </li>
            
            <li>
                <h3>
                    安乐公主移入新宅侍宴应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 宗楚客</p>
                <pre>星桥他日创， 
仙榜此时开。 
马向铺钱埒， 
箫闻弄玉台。 
人同卫叔美， 
客似长卿才。 
借问游天汉， 
谁能取石回。
                        </pre>
            </li>
            
            <li>
                <h3>
                    正月晦日侍宴浐水应制赋得长字
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 宗楚客</p>
                <pre>御辇出明光， 
乘流泛羽觞。 
珠胎随月减， 
玉漏与年长。 
寒尽梅犹白， 
风迟柳未黄。 
日斜旌骑转， 
休气满林塘。
                        </pre>
            </li>
            
    </ul>
</body>

</html>