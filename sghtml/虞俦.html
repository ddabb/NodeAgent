<!DOCTYPE html>
<html lang="zh-CN">

<head>
    <meta charset="UTF-8">
    <title>
        虞俦
    </title>
</head>

<body>
    <h1>
        虞俦
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 虞俦</p>
                <pre>万壑千岩秋色里， 
歌眉醉眼争妍。 
一枝娇柳趁么弦。 
疑非香案吏， 
诏到小蓬天。 
乐事便成陈迹也， 
依人小月娟娟。 
尊前空唱短因缘。 
引船风又起， 
吹过浙江边。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 虞俦</p>
                <pre>色染莺黄， 
枝横鹤瘦， 
玉奴蝉蜕花间。 
铅华不御， 
慵态尽欹鬟。 
冷淡琐窗烟雾， 
来清供、莞尔怡颜。 
狂蜂蝶， 
还须敛衽， 
何得傍高闲。 
西山。 
招隐处， 
寒云缭绕， 
流水回环。 
念风前绰约， 
雪後清孱。 
别是仙韵道标， 
应羞对、舞袖弓弯。 
怀真赏， 
今宵归梦， 
一饷许跻攀。
                        </pre>
            </li>
            
    </ul>
</body>

</html>