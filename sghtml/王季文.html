<!DOCTYPE html>
<html lang="zh-CN">

<head>
    <meta charset="UTF-8">
    <title>
        王季文
    </title>
</head>

<body>
    <h1>
        王季文
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王季文，字宗素，池阳人。少居九华，遇异人，授九仙飞化之术。咸通中，登进士第，授秘书郎，寻谢病归九华，日一浴于山之龙潭，寒暑不渝，竟仙去。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九华山谣
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王季文</p>
                <pre>九华峥嵘占南陆， 
莲花擢本山半腹。 
翠屏横截万里天， 
瀑水落深千丈玉。 
云梯石磴入杳冥， 
俯看四极如中庭。 
丹崖压下庐霍势， 
白日隐出牛斗星。 
杉松一岁抽数尺， 
琼草夤缘秀层壁。 
南风拂晓烟雾开， 
满山葱蒨铺鲜碧。 
雷霆往往从地发， 
龙卧豹藏安可别。 
峻极遥看戛昊苍， 
挺生岂得无才杰。 
神仙惮险莫敢登， 
驭风驾鹤循丘陵。 
阳乌不见峰顶树， 
大火尚结岩中冰。 
灵光爽气曛复旭， 
晴天倒影西江渌。 
具区彭蠡夹两旁， 
正可别作当少阳。
                        </pre>
            </li>
            
            <li>
                <h3>
                    青出蓝
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王季文</p>
                <pre>芳蓝滋匹帛， 
人力半天经。 
浸润加新气， 
光辉胜本青。 
还同冰出水， 
不共草为萤。 
翻覆依襟上， 
偏知造化灵。
                        </pre>
            </li>
            
    </ul>
</body>

</html>