<!DOCTYPE html>
<html lang="zh-CN">

<head>
    <meta charset="UTF-8">
    <title>
        王睿
    </title>
</head>

<body>
    <h1>
        王睿
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王睿，元和后诗人，自号炙毂子。集五卷，今存诗九首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    松
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王睿</p>
                <pre>寒松耸拔倚苍岑， 
绿叶扶疏自结阴。 
丁固梦时还有意， 
秦王封日岂无心。 
常将正节栖孤鹤， 
不遣高枝宿众禽。 
好是特凋群木后， 
护霜凌雪翠逾深。
                        </pre>
            </li>
            
            <li>
                <h3>
                    燕
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王睿</p>
                <pre>海燕双飞意若何， 
曲梁呕嘎语声多。 
茅檐不必嫌卑陋， 
犹胜吴宫爇尔窠。
                        </pre>
            </li>
            
            <li>
                <h3>
                    牡丹
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王睿</p>
                <pre>牡丹妖艳乱人心， 
一国如狂不惜金。 
曷若东园桃与李， 
果成无语自成阴。
                        </pre>
            </li>
            
            <li>
                <h3>
                    相和歌辞·公无渡河
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 王睿</p>
                <pre>浊波洋洋兮凝晓雾， 
公无渡河兮公苦渡。 
风号水激兮呼不闻， 
提壶看入兮中流去。 
浪摆衣裳兮随步没， 
沉尸深入兮蛟螭窟。 
蛟螭尽醉兮君血干， 
推出黄沙兮泛君骨。 
当时君死妾何适， 
遂就波澜合魂魄。 
愿持精卫衔石心， 
穷取河源塞泉脉。
                        </pre>
            </li>
            
            <li>
                <h3>
                    相和歌辞·祠神歌·迎神
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王睿</p>
                <pre>蓪草头花椰叶裙， 
蒲葵树下舞蛮云。 
引领望江遥滴酒， 
白蘋风起水生文。
                        </pre>
            </li>
            
            <li>
                <h3>
                    相和歌辞·祠神歌·送神
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王睿</p>
                <pre>枨枨山响答琵琶， 
酒湿青莎肉饲鸦。 
树叶无声神去后， 
纸钱灰出木绵花。
                        </pre>
            </li>
            
            <li>
                <h3>
                    秋
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王睿</p>
                <pre>蝉噪古槐疏叶下， 
树衔斜日映孤城。 
欲知潘鬓愁多少， 
一夜新添白数茎。
                        </pre>
            </li>
            
            <li>
                <h3>
                    竹
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 王睿</p>
                <pre>庭竹森疏玉质寒， 
色包葱碧尽琅玕。 
翠筠不乐湘娥泪， 
斑箨堪裁汉主冠。 
成韵含风已萧瑟， 
媚涟凝渌更檀栾。 
此君引凤为龙日， 
耸节稍云直上看。
                        </pre>
            </li>
            
            <li>
                <h3>
                    解昭君怨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王睿</p>
                <pre>莫怨工人丑画身， 
莫嫌明主遣和亲。 
当时若不嫁胡虏， 
只是宫中一舞人。
                        </pre>
            </li>
            
    </ul>
</body>

</html>