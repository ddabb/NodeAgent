<!DOCTYPE html>
<html lang="zh-CN">

<head>
    <meta charset="UTF-8">
    <title>
        崔宗之
    </title>
</head>

<body>
    <h1>
        崔宗之
    </h1>
    <p><strong>朝代:</strong>
        唐代
    </p>
    <p><strong>生平:</strong>
        崔宗之，名成辅，以字行。日用之子，袭封齐国公。历左司郎中、侍御史，谪官金陵。与李白诗酒唱和，常月夜乘舟，自采石达金陵。诗一首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    赠李十二白
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔宗之</p>
                <pre>凉风八九月， 
白露满空庭。 
耿耿意不畅， 
捎捎风叶声。 
思见雄俊士， 
共话今古情。 
李侯忽来仪， 
把袂苦不早。 
清论既抵掌， 
玄谈又绝倒。 
分明楚汉事， 
历历王霸道。 
担囊无俗物， 
访古千里馀。 
袖有匕首剑， 
怀中茂陵书。 
双眸光照人， 
词赋凌子虚。 
酌酒弦素琴， 
霜气正凝洁。 
平生心中事， 
今日为君说。 
我家有别业， 
寄在嵩之阳。 
明月出高岑， 
清谿澄素光。 
云散窗户静， 
风吹松桂香。 
子若同斯游， 
千载不相忘。
                        </pre>
            </li>
            
    </ul>
</body>

</html>