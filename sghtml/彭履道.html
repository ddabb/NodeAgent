<!DOCTYPE html>
<html lang="zh-CN">

<head>
    <meta charset="UTF-8">
    <title>
        彭履道
    </title>
</head>

<body>
    <h1>
        彭履道
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    兰陵王
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭履道</p>
                <pre>章台路。 
西出重城几步。 
秦楼晓、花气未明， 
一霎空濛洗高树。 
行人半倚户。 
飞去黄鹂自语。 
秋千小， 
不系柳条， 
惟有轻阴约飞絮。 
钿车暗相遇。 
早拂拭红巾， 
初放鹦鹉。 
闻歌犹是淋铃处。 
掩面鸣筝， 
倚垆呼酒， 
东风重记旧眉妩。 
报伊共歌舞。 
西去。 
屡回顾。 
渐客舍荒凉， 
嘶马先驻。 
玉关万里知何许。 
但倦拥荒泽， 
瓜洲难渡。 
将军垂老， 
望故国， 
夜寒苦。
                        </pre>
            </li>
            
            <li>
                <h3>
                    凤凰台上忆吹箫
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭履道</p>
                <pre>劝客新楼， 
鸣筝上酒， 
夜凉人爱秋深。 
何似过、赏心佳处， 
依约湖阴。 
东望寒光缥缈， 
烟水阔、短笛销沈。 
阑干近， 
胜时种柳， 
清到如今。 
凌波又成误约， 
自佩环飞去， 
暗想遗音。 
重省江城倦客， 
醉拥秋衾。 
谁家一掬红泪， 
孤雁远、湿逗罗襟。 
石城晓， 
数声又递寒砧。
                        </pre>
            </li>
            
            <li>
                <h3>
                    疏影
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 彭履道</p>
                <pre>银云缥缈。 
正石梁倒挂， 
飞下晴昊。 
早挽悬河， 
高泻鲸宫， 
洪声百步低小。 
分明仙仗崆峒过， 
又化作， 
归帆杳杳。 
倚参差， 
翠影红霞， 
远落明湖残照。 
曾共呼龙夭矫。 
几回过月下， 
先种瑶草。 
九叠屏风， 
青鸟冥冥， 
更约谪仙重到。 
昨梦骑黄鹄， 
飞不去、和天也笑。 
等恁时、秋夜携琴， 
已落洞天霜晓。
                        </pre>
            </li>
            
    </ul>
</body>

</html>