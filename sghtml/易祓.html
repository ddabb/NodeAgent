<!DOCTYPE html>
<html lang="zh-CN">

<head>
    <meta charset="UTF-8">
    <title>
        易祓
    </title>
</head>

<body>
    <h1>
        易祓
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    喜迁莺
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 易祓</p>
                <pre>帝城春昼。 
见杏脸桃腮， 
胭脂微透。 
一霎儿晴， 
一霎儿雨， 
正是催花时候。 
淡烟细柳如画， 
雅称踏青携手。 
怎知道、那人人， 
独倚阑干消瘦。 
别後。 
音信断， 
应是泪珠， 
滴遍香罗袖。 
记得年时， 
胆瓶儿畔， 
曾把牡丹同嗅。 
故乡水遥山远， 
怎得新欢如旧。 
强消遣， 
把闲愁推入， 
花前杯酒。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 易祓</p>
                <pre>自古清胜地， 
江带与山篸。 
夸娥擘此石鐪， 
不独岭之南。 
初见仙岩第一， 
再见砻岩第二， 
今见淡岩三。 
邱壑皆有分， 
品第不须谈。 
望前驱， 
陪後乘， 
破晴岚。 
出城一舍而近， 
峭壁与天参。 
不使尘埃涴脚， 
忽觉烟云对面， 
鹤驭可同骖。 
杖屦从归去， 
此乐湘潭。
                        </pre>
            </li>
            
    </ul>
</body>

</html>