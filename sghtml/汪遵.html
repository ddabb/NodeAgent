<!DOCTYPE html>
<html lang="zh-CN">

<head>
    <meta charset="UTF-8">
    <title>
        汪遵
    </title>
</head>

<body>
    <h1>
        汪遵
    </h1>
    <p><strong>朝代:</strong>
        唐代
    </p>
    <p><strong>生平:</strong>
        汪遵，宣城人，幼为县吏，后辞役就贡。咸通七年，登进士第。诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    三闾庙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>为嫌朝野尽陶陶， 
不觉官高怨亦高。 
憔悴莫酬渔父笑， 
浪交千载咏离骚。
                        </pre>
            </li>
            
            <li>
                <h3>
                    东海
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>漾舟雪浪映花颜， 
徐福携将竟不还。 
同作危时避秦客， 
此行何似武陵滩。
                        </pre>
            </li>
            
            <li>
                <h3>
                    严陵台
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>一钓凄凉在杳冥， 
故人飞诏入山扃。 
终将宠辱轻轩冕， 
高卧五云为客星。
                        </pre>
            </li>
            
            <li>
                <h3>
                    乌江
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>兵散弓残挫虎威， 
单枪匹马突重围。 
英雄去尽羞容在， 
看却江东不得归。
                        </pre>
            </li>
            
            <li>
                <h3>
                    五湖
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>已立平吴霸越功， 
片帆高扬五湖风。 
不知战国官荣者， 
谁似陶朱得始终。
                        </pre>
            </li>
            
            <li>
                <h3>
                    函谷关
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>脱祸东奔壮气摧， 
马如飞电毂如雷。 
当时若不听弹铗， 
那得关门半夜开。
                        </pre>
            </li>
            
            <li>
                <h3>
                    北海
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>汉臣曾此作缧囚， 
茹血衣毛十九秋。 
鹤发半垂龙节在， 
不闻青史说封侯。
                        </pre>
            </li>
            
            <li>
                <h3>
                    升仙桥
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>题桥贵欲露先诚， 
此日人皆笑率情。 
应讶临邛沽酒客， 
逢时还作汉公卿。
                        </pre>
            </li>
            
            <li>
                <h3>
                    南阳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>陆困泥蟠未适从， 
岂妨耕稼隐高踪。 
若非先主垂三顾， 
谁识茅庐一卧龙。
                        </pre>
            </li>
            
            <li>
                <h3>
                    吴坂
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>踡跼盐车万里蹄， 
忽逢良鉴始能嘶。 
不缘伯乐称奇骨， 
几与驽骀价一齐。
                        </pre>
            </li>
            
            <li>
                <h3>
                    咏酒二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 汪遵</p>
                <pre>九酝松醪一曲歌， 
本图闲放养天和。 
后人不识前贤意， 
破国亡家事甚多。 
万事销沈向一杯， 
竹门哑轧为风开。 
秋宵睡足芭蕉雨， 
又是江湖入梦来。
                        </pre>
            </li>
            
            <li>
                <h3>
                    夷门
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>晋鄙兵回为重难， 
秦师收旆亦西还。 
今来不是无朱亥， 
谁降轩车问抱关。
                        </pre>
            </li>
            
            <li>
                <h3>
                    密县
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>百里能将济猛宽， 
飞蝗不到邑人安。 
至今闾里逢灾沴， 
犹祝当时卓长官。
                        </pre>
            </li>
            
            <li>
                <h3>
                    屈祠
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>不肯迂回入醉乡， 
乍吞忠梗没沧浪。 
至今祠畔猿啼月， 
了了犹疑恨楚王。
                        </pre>
            </li>
            
            <li>
                <h3>
                    干将墓
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>橐籥冰霜万古闻， 
拍灰松地见余坟。 
应缘神剑飞扬久， 
水水山山尽是云。
                        </pre>
            </li>
            
            <li>
                <h3>
                    延平津
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>三尺晶荧射斗牛， 
岂随凡手报冤雠。 
延平一旦为龙处， 
看取风云布九州。
                        </pre>
            </li>
            
            <li>
                <h3>
                    彭泽
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>鹤爱孤松云爱山， 
宦情微禄免相关。 
栽成五柳吟归去， 
漉酒巾边伴菊闲。
                        </pre>
            </li>
            
            <li>
                <h3>
                    息国
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>家国兴亡身独存， 
玉容还受楚王恩。 
衔冤只合甘先死， 
何待花间不肯言。
                        </pre>
            </li>
            
            <li>
                <h3>
                    战城南
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>风沙刮地塞云愁， 
平旦交锋晚未休。 
白骨又沾新战血， 
青天犹列旧旄头。
                        </pre>
            </li>
            
            <li>
                <h3>
                    招屈亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>三闾溺处杀怀王， 
感得荆人尽缟裳。 
招屈亭边两重恨， 
远天秋色暮苍苍。
                        </pre>
            </li>
            
            <li>
                <h3>
                    招隐
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>罢听泉声看鹿群， 
丈夫才策合匡君。 
早携书剑离岩谷， 
莫待蒲轮辗白云。
                        </pre>
            </li>
            
            <li>
                <h3>
                    斑竹祠
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>九处烟霞九处昏， 
一回延首一销魂。 
因凭直节流红泪， 
图得千秋见血痕。
                        </pre>
            </li>
            
            <li>
                <h3>
                    易水
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>匕首空磨事不成， 
误留龙袂待琴声。 
斯须却作秦中鬼， 
青史徒标烈士名。
                        </pre>
            </li>
            
            <li>
                <h3>
                    昭君
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>汉家天子镇寰瀛， 
塞北羌胡未罢兵。 
猛将谋臣徒自贵， 
蛾眉一笑塞尘清。
                        </pre>
            </li>
            
            <li>
                <h3>
                    晋河
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>风引征帆管吹高， 
晋君张宴俟雄豪。 
舟人笑指千余客， 
谁是烟霄六翮毛。
                        </pre>
            </li>
            
            <li>
                <h3>
                    望思台
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>不忧家国任奸臣， 
骨肉翻为蓦路人。 
巫蛊事行冤莫雪， 
九层徒筑见无因。
                        </pre>
            </li>
            
            <li>
                <h3>
                    杜邮馆
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>杀尽降兵热血流， 
一心犹自逞戈矛。 
功成若解求身退， 
岂得将军死杜邮。
                        </pre>
            </li>
            
            <li>
                <h3>
                    杞梁墓
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>一叫长城万仞摧， 
杞梁遗骨逐妻回。 
南邻北里皆孀妇， 
谁解坚心继此来。
                        </pre>
            </li>
            
            <li>
                <h3>
                    杨柳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>亚夫营畔柳濛濛， 
隋主堤边四路通。 
攀折赠君还有意， 
翠眉轻嫩怕春风。
                        </pre>
            </li>
            
            <li>
                <h3>
                    桐江
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>光武重兴四海宁， 
汉臣无不受浮荣。 
严陵何事轻轩冕， 
独向桐江钓月明。
                        </pre>
            </li>
            
            <li>
                <h3>
                    梁寺
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>立国从来为战功， 
一朝何事却谈空。 
台城兵匝无人敌， 
闲卧高僧满梵宫。
                        </pre>
            </li>
            
            <li>
                <h3>
                    樊将军庙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>玉辇曾经陷楚营， 
汉皇心怯拟休兵。 
当时不得将军力， 
日月须分一半明。
                        </pre>
            </li>
            
            <li>
                <h3>
                    比干墓
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>国乱时危道不行， 
忠贤谏死胜谋生。 
一沉冤骨千年后， 
垄水虽平恨未平。
                        </pre>
            </li>
            
            <li>
                <h3>
                    汴河
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>隋皇意欲泛龙舟， 
千里昆仑水别流。 
还待春风锦帆暖， 
柳阴相送到迷楼。
                        </pre>
            </li>
            
            <li>
                <h3>
                    淮阴
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>秦季贤愚混不分， 
只应漂母识王孙。 
归荣便累千金赠， 
为报当时一饭恩。
                        </pre>
            </li>
            
            <li>
                <h3>
                    渑池
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>西秦北赵各称高， 
池上张筵列我曹。 
何事君王亲击缶， 
相如有剑可吹毛。
                        </pre>
            </li>
            
            <li>
                <h3>
                    渔父
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>棹月眠流处处通， 
绿蓑苇带混元风。 
灵均说尽孤高事， 
全与逍遥意不同。
                        </pre>
            </li>
            
            <li>
                <h3>
                    燕台
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>礼士招贤万古名， 
高台依旧对燕城。 
如今寂寞无人上， 
春去秋来草自生。
                        </pre>
            </li>
            
            <li>
                <h3>
                    瑶台
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>仙梦香魂不久留， 
满川云雨满宫愁。 
直须待得荆王死， 
始向瑶台一处游。
                        </pre>
            </li>
            
            <li>
                <h3>
                    白头吟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>失却青丝素发生， 
合欢罗带意全轻。 
古今人事皆如此， 
不独文君与马卿。
                        </pre>
            </li>
            
            <li>
                <h3>
                    短歌吟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>箭飞乌兔竞东西， 
贵贱贤愚不梦齐。 
匣里有琴樽有酒， 
人间便是武陵溪。
                        </pre>
            </li>
            
            <li>
                <h3>
                    破陈
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>猎猎朱旗映彩霞， 
纷纷白刃入陈家。 
看看打破东平苑， 
犹舞庭前玉树花。
                        </pre>
            </li>
            
            <li>
                <h3>
                    箕山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>薄世临流洗耳尘， 
便归云洞任天真。 
一瓢风入犹嫌闹， 
何况人间万种人。
                        </pre>
            </li>
            
            <li>
                <h3>
                    细腰宫
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>鼓声连日烛连宵， 
贪向春风舞细腰。 
争奈君王正沈醉， 
秦兵江上促征桡。
                        </pre>
            </li>
            
            <li>
                <h3>
                    绿珠
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>大抵花颜最怕秋， 
南家歌歇北家愁。 
从来几许如君貌， 
不肯如君坠玉楼。
                        </pre>
            </li>
            
            <li>
                <h3>
                    聊城
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>刃血攻聊已越年， 
竟凭儒术罢戈鋋。 
田单漫逞烧牛计， 
一箭终输鲁仲连。
                        </pre>
            </li>
            
            <li>
                <h3>
                    苍颉台
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>观迹成文代结绳， 
皇风儒教浩然兴。 
几人从此休耕钓， 
吟对长安雪夜灯。
                        </pre>
            </li>
            
            <li>
                <h3>
                    西河
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>花貌年年溺水滨， 
俗传河伯娶生人。 
自从明宰投巫后， 
直至如今鬼不神。
                        </pre>
            </li>
            
            <li>
                <h3>
                    越女
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>玉貌何曾为浣沙， 
只图勾践献夫差。 
苏台日夜唯歌舞， 
不觉干戈犯翠华。
                        </pre>
            </li>
            
            <li>
                <h3>
                    郢中
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>莫言白雪少人听， 
高调都难称俗情。 
不是楚词询宋玉， 
巴歌犹掩绕梁声。
                        </pre>
            </li>
            
            <li>
                <h3>
                    采桑妇
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>为报踌躇陌上郎， 
蚕饥日晚妾心忙。 
本来若爱黄金好， 
不肯携笼更采桑。
                        </pre>
            </li>
            
            <li>
                <h3>
                    金谷
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>晋臣荣盛更谁过， 
常向阶前舞翠娥。 
香散艳消如一梦， 
但留风月伴烟萝。
                        </pre>
            </li>
            
            <li>
                <h3>
                    铜雀台
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>铜雀台成玉座空， 
短歌长袖尽悲风。 
不知仙驾归何处， 
徒遣颦眉望汉宫。
                        </pre>
            </li>
            
            <li>
                <h3>
                    长城
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>秦筑长城比铁牢， 
蕃戎不敢过临洮。 
虽然万里连云际， 
争及尧阶三尺高。
                        </pre>
            </li>
            
            <li>
                <h3>
                    陈宫
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>椒宫荒宴竟无疑， 
倏忽山河尽入隋。 
留得后庭亡国曲， 
至今犹与酒家吹。
                        </pre>
            </li>
            
            <li>
                <h3>
                    隋柳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>夹浪分堤万树余， 
为迎龙舸到江都。 
君看靖节高眠处， 
只向衡门种五株。
                        </pre>
            </li>
            
            <li>
                <h3>
                    项亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>不修仁德合文明， 
天道如何拟力争。 
隔岸故乡归不得， 
十年空负拔山名。
                        </pre>
            </li>
            
            <li>
                <h3>
                    题李太尉平泉庄
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>水泉花木好高眠， 
嵩少纵横满目前。 
惆怅人间不平事， 
今朝身在海南边。
                        </pre>
            </li>
            
            <li>
                <h3>
                    鸡鸣曲
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 汪遵</p>
                <pre>金距花冠傍舍栖， 
清晨相叫一声齐。 
开关自有冯生计， 
不必天明待汝啼。
                        </pre>
            </li>
            
    </ul>
</body>

</html>