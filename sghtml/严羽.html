<!DOCTYPE html>
<html lang="zh-CN">

<head>
    <meta charset="UTF-8">
    <title>
        严羽
    </title>
</head>

<body>
    <h1>
        严羽
    </h1>
    <p><strong>朝代:</strong>
        宋代
    </p>
    <p><strong>生平:</strong>
        严羽，字丹邱，一字仪卿，号沧浪逋客，邵武（今属福建）人。著有《沧浪诗话》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 严羽</p>
                <pre>问讯溪庄， 
景如之何， 
吾为平章。 
自月湖不见， 
江山零落， 
骊塘去後， 
烟月凄凉。 
有老先生， 
如梅峰者， 
健笔纵横为发扬。 
还添得， 
石屏诗句， 
一段风光。 
主人雅兴徜徉。 
每携客临流泛羽觞。 
想归来松菊， 
小烦管领， 
同盟鸥鹭， 
未许相忘。 
我道其间， 
如斯人物， 
只合盛之白玉堂。 
还须把， 
扁舟借我， 
散发沧浪。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 严羽</p>
                <pre>日近觚棱， 
秋渐满、蓬莱双阙。 
正钱塘江上， 
潮头如雪。 
把酒送君天上去， 
琼琚玉珮鹓鸿列。 
丈夫儿、富贵等浮云， 
看名节。 
天下事， 
吾能说； 
今老矣， 
空凝绝。 
对西风慷慨， 
唾壶歌缺。 
不洒世间儿女泪， 
难堪亲友中年别。 
问相思、他日镜中看， 
萧萧发。
                        </pre>
            </li>
            
    </ul>
</body>

</html>