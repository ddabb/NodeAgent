<!DOCTYPE html>
<html lang="zh-CN">

<head>
    <meta charset="UTF-8">
    <title>
        施肩吾
    </title>
</head>

<body>
    <h1>
        施肩吾
    </h1>
    <p><strong>朝代:</strong>
        唐代
    </p>
    <p><strong>生平:</strong>
        施肩吾，字希圣，洪州人。元和十年登第，隐洪州之西山，为诗奇丽。《西山集》十卷，今编诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    上礼部侍郎陈情
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>九重城里无亲识， 
八百人中独姓施。 
弱羽飞时攒箭险， 
蹇驴行处薄冰危。 
晴天欲照盆难反， 
贫女如花镜不知。 
却向从来受恩地， 
再求青律变寒枝。
                        </pre>
            </li>
            
            <li>
                <h3>
                    下第春游
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>羁情含蘖复含辛， 
泪眼看花只似尘。 
天遣春风领春色， 
不教分付与愁人。
                        </pre>
            </li>
            
            <li>
                <h3>
                    不见来词
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>乌鹊语千回， 
黄昏不见来。 
漫教脂粉匣， 
闭了又重开。
                        </pre>
            </li>
            
            <li>
                <h3>
                    临水亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>只怪素亭黏黛色， 
溪烟为我染莓苔。 
欲知源上春风起， 
看取桃花逐水来。
                        </pre>
            </li>
            
            <li>
                <h3>
                    乞巧词
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>乞巧望星河， 
双双并绮罗。 
不嫌针眼小， 
只道月明多。
                        </pre>
            </li>
            
            <li>
                <h3>
                    买地词
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>买地不惜钱， 
为多芳桂丛。 
所期在清凉， 
坐起闻香风。
                        </pre>
            </li>
            
            <li>
                <h3>
                    云中道上作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>羊马群中觅人道， 
雁门关外绝人家。 
昔时闻有云中郡， 
今日无云空见沙。
                        </pre>
            </li>
            
            <li>
                <h3>
                    云州饮席
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>酒肠虽满少欢情， 
身在云州望帝城。 
巡次合当谁改令， 
先须为我打还京。
                        </pre>
            </li>
            
            <li>
                <h3>
                    仙女词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>仙女群中名最高， 
曾看王母种仙桃。 
手题金简非凡笔， 
道是天边玉兔毛。
                        </pre>
            </li>
            
            <li>
                <h3>
                    仙客归乡词二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>六合八荒游未半， 
子孙零落暂归来。 
井边不认捎云树， 
多是门人在后栽。 
洞中日月洞中仙， 
不算离家是几年。 
出郭始知人代变， 
又须抛却古时钱。
                        </pre>
            </li>
            
            <li>
                <h3>
                    仙翁词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>世间无远可为游， 
六合朝行夕已周。 
坛上夜深风雨静， 
小仙乘月击苍虬。
                        </pre>
            </li>
            
            <li>
                <h3>
                    代农叟吟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>且将一笑悦丰年， 
渐老那能日日眠。 
引客特来山地上， 
坐看秋水落红莲。
                        </pre>
            </li>
            
            <li>
                <h3>
                    代征妇怨
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>寒窗羞见影相随， 
嫁得五陵轻薄儿。 
长短艳歌君自解， 
浅深更漏妾偏知。 
画裙多泪鸳鸯湿， 
云鬓慵梳玳瑁垂。 
何事不看霜雪里， 
坚贞惟有古松枝。
                        </pre>
            </li>
            
            <li>
                <h3>
                    佳人览镜
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>每坐台前见玉容， 
今朝不与昨朝同。 
良人一夜出门宿， 
减却桃花一半红。
                        </pre>
            </li>
            
            <li>
                <h3>
                    修仙词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>丹田自种留年药， 
玄谷长生续命芝。 
世上漫忙兼漫走， 
不知求己更求谁。
                        </pre>
            </li>
            
            <li>
                <h3>
                    候仙词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>西归公子何时降， 
南岳先生早晚来。 
巡历世间犹未遍， 
乞求鸾鹤且裴回。
                        </pre>
            </li>
            
            <li>
                <h3>
                    兰渚泊
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>家在洞水西， 
身作兰渚客。 
天昼无纤云， 
独坐空江碧。
                        </pre>
            </li>
            
            <li>
                <h3>
                    再酬李先辈
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>清辞再发郢人家， 
字字新移锦上花。 
能使龙宫买绡女， 
低回不敢织轻霞。
                        </pre>
            </li>
            
            <li>
                <h3>
                    冬日观早朝
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>紫烟捧日炉香动， 
万马千车踏新冻。 
绣衣年少朝欲归， 
美人犹在青楼梦。
                        </pre>
            </li>
            
            <li>
                <h3>
                    冬词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>锦绣堆中卧初起， 
芙蓉面上粉犹残。 
台前也欲梳云髻， 
只怕盘龙手捻难。
                        </pre>
            </li>
            
            <li>
                <h3>
                    冯上人院
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>扰扰凡情逐水流， 
世间多喜复多忧。 
一回行到冯公院， 
便欲令人百事休。
                        </pre>
            </li>
            
            <li>
                <h3>
                    冲夜行
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>夜行无月时， 
古路多荒榛。 
山鬼遥把火， 
自照不照人。
                        </pre>
            </li>
            
            <li>
                <h3>
                    及第后夜访月仙子
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>自喜寻幽夜， 
新当及第年。 
还将天上桂， 
来访月中仙。
                        </pre>
            </li>
            
            <li>
                <h3>
                    及第后过扬子江
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 施肩吾</p>
                <pre>忆昔将贡年， 
抱愁此江边。 
鱼龙互闪烁， 
黑浪高于天。 
今日步春草， 
复来经此道。 
江神也世情， 
为我风色好。
                        </pre>
            </li>
            
            <li>
                <h3>
                    古相思
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>十访九不见， 
甚于菖蒲花。 
可怜云中月， 
今夜堕我家。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 施肩吾</p>
                <pre>年来如抛梭， 
不老应不得。 
花眼绽红斟酒看， 
药心抽绿带烟锄。 
颠狂楚客歌成雪， 
媚赖吴娘笑是盐。 
荷翻紫盖摇波面， 
蒲莹青刀插水湄。 
烟黏薜荔龙须软， 
雨压芭蕉凤翅垂。 
茶为涤烦子， 
酒为忘忧君。 
锄药顾老叟， 
焚香呼小青。 
遗却白鸡呼喌喌。 
五通本是佛家奴， 
身著青衣一足无。 
天边有仙药， 
为我补三关。 
世人谁不爱年长， 
所欲皆非保命方。 
但看日及花， 
惟是朝可怜。 
池塘已长鸡头叶， 
篱落初开狗脊花。 
出路船为脚， 
供官本是奴。 
一言感著热铁心， 
为人剑下偷青娥。 
青鬓丈人不识愁。
                        </pre>
            </li>
            
            <li>
                <h3>
                    叹花词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>前日满林红锦遍， 
今日绕林看不见。 
空馀古岸泥土中， 
零落胭脂两三片。
                        </pre>
            </li>
            
            <li>
                <h3>
                    同张炼师溪行
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>青溪道士紫霞巾， 
洞里仙家旧是邻。 
每见桃花逐流水， 
无回不忆武陵人。
                        </pre>
            </li>
            
            <li>
                <h3>
                    同诸隐者夜登四明山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>半夜寻幽上四明， 
手攀松桂触云行。 
相呼已到无人境， 
何处玉箫吹一声。
                        </pre>
            </li>
            
            <li>
                <h3>
                    听南僧说偈词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>师子座中香已发， 
西方佛偈南僧说。 
惠风吹尽六条尘， 
清净水中初见月。
                        </pre>
            </li>
            
            <li>
                <h3>
                    听范玄长吟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>声声扣出碧琅玕， 
能使秋猿欲叫难。 
诗兴未穷心更远， 
手垂青拂向云看。
                        </pre>
            </li>
            
            <li>
                <h3>
                    吴中代蜀客吟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>身狎吴儿家在蜀， 
春深屡唱思乡曲。 
峨眉风景无主人， 
锦江悠悠为谁绿。
                        </pre>
            </li>
            
            <li>
                <h3>
                    喜友再相逢
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>三十年前与君别， 
可怜容色夺花红。 
谁知日月相催促， 
此度见君成老翁。
                        </pre>
            </li>
            
            <li>
                <h3>
                    夏日题方师院
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>火天无处买清风， 
闷发时来入梵宫。 
只向方师小廊下， 
回看门外是樊笼。
                        </pre>
            </li>
            
            <li>
                <h3>
                    夏雨后题青荷兰若
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>僧舍清凉竹树新， 
初经一雨洗诸尘。 
微风忽起吹莲叶， 
青玉盘中泻水银。
                        </pre>
            </li>
            
            <li>
                <h3>
                    夜宴曲
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>兰缸如昼晓不眠， 
玉堂夜起沈香烟。 
青娥一行十二仙， 
欲笑不笑桃花然。 
碧窗弄娇梳洗晚， 
户外不知银汉转。 
被郎嗔罚琉璃盏， 
酒入四肢红玉软。
                        </pre>
            </li>
            
            <li>
                <h3>
                    夜岩谣
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>夜上幽岩踏灵草， 
松枝已疏桂枝老。 
新诗几度惜不吟， 
此处一声风月好。
                        </pre>
            </li>
            
            <li>
                <h3>
                    夜愁曲
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>歌者歌未绝， 
愁人愁转增。 
空把琅玕枝， 
强挑无心灯。
                        </pre>
            </li>
            
            <li>
                <h3>
                    夜笛词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>皎洁西楼月未斜， 
笛声寥亮入东家。 
却令灯下载衣妇， 
误剪同心一半花。
                        </pre>
            </li>
            
            <li>
                <h3>
                    大堤新咏
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>行路少年知不知， 
襄阳全欠旧来时。 
宜城贾客载钱出， 
始觉大堤无女儿。
                        </pre>
            </li>
            
            <li>
                <h3>
                    天柱山赠峨嵋田道士
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>古称天柱连九天， 
峨嵋道士栖其巅。 
近闻教得玄鹤舞， 
试凭驱出青芝田。
                        </pre>
            </li>
            
            <li>
                <h3>
                    妓人残妆词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>云髻已收金凤凰， 
巧匀轻黛约残妆。 
不知昨夜新歌响， 
犹在谁家绕画梁。
                        </pre>
            </li>
            
            <li>
                <h3>
                    安吉天宁寺闻磬
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>玉磬敲时清夜分， 
老龙吟断碧天云。 
邻房逢见广州客， 
曾向罗浮山里闻。
                        </pre>
            </li>
            
            <li>
                <h3>
                    宿兰若
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>听钟投宿入孤烟， 
岩下病僧犹坐禅。 
独夜客心何处是， 
秋云影里一灯然。
                        </pre>
            </li>
            
            <li>
                <h3>
                    宿南一上人山房
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>窗牖月色多， 
坐卧禅心静。 
青鬼来试人， 
夜深弄灯影。
                        </pre>
            </li>
            
            <li>
                <h3>
                    宿四明山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>黎洲老人命余宿， 
杳然高顶浮云平。 
下视不知几千仞， 
欲晓不晓天鸡声。
                        </pre>
            </li>
            
            <li>
                <h3>
                    宿干越亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>琵琶洲上人行绝， 
干越亭中客思多。 
月满秋江山冷落， 
不知谁问夜如何。
                        </pre>
            </li>
            
            <li>
                <h3>
                    寄四明山子
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>高栖只在千峰里， 
尘世望君那得知。 
长忆去年风雨夜， 
向君窗下听猿时。
                        </pre>
            </li>
            
            <li>
                <h3>
                    寄李补阙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>苍生应怪君起迟， 
蒲轮重辗嵩阳道。 
功成名遂来不及， 
三十六峰仙鹤老。
                        </pre>
            </li>
            
            <li>
                <h3>
                    寄王少府
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>采松仙子徒销日， 
吃菜山僧枉过生。 
多谢蓝田王少府， 
人间诗酒最关情。
                        </pre>
            </li>
            
            <li>
                <h3>
                    寄西台李侍御
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>二千馀里采琼瑰， 
到处伤心瓦砾堆。 
唯有绣衣周柱史， 
独将珠玉挂西台。
                        </pre>
            </li>
            
            <li>
                <h3>
                    寄隐者
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>路绝空林无处问， 
幽奇山水不知名。 
松门拾得一片屐， 
知是高人向此行。
                        </pre>
            </li>
            
            <li>
                <h3>
                    寒夜
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>三复招隐吟， 
不知寒夜深。 
看看西来月， 
移到青天心。
                        </pre>
            </li>
            
            <li>
                <h3>
                    对月忆嵩阳故人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>团团月光照西壁， 
嵩阳故人千里隔。 
不知三十六峰前， 
定为何处峰前客。
                        </pre>
            </li>
            
            <li>
                <h3>
                    少女词二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>娇羞不肯点新黄， 
踏过金钿出绣床。 
信物无端寄谁去， 
等闲裁破锦鸳鸯。 
同心带里脱金钱， 
买取头花翠羽连。 
手执木兰犹未惯， 
今朝初上采菱船。
                        </pre>
            </li>
            
            <li>
                <h3>
                    少妇游春词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>簇锦攒花斗胜游， 
万人行处最风流。 
无端自向春园里， 
笑摘青梅叫阿侯。
                        </pre>
            </li>
            
            <li>
                <h3>
                    山中喜静和子见访
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>绝壁深溪无四邻， 
每逢猿鹤即相亲。 
小奴惊出垂藤下， 
山犬今朝吠一人。
                        </pre>
            </li>
            
            <li>
                <h3>
                    山中得刘秀才京书
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>自笑家贫客到疏， 
满庭烟草不能锄。 
今朝谁料三千里， 
忽得刘京一纸书。
                        </pre>
            </li>
            
            <li>
                <h3>
                    山中玩白鹿
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>绕洞寻花日易销， 
人间无路得相招。 
呦呦白鹿毛如雪， 
踏我桃花过石桥。
                        </pre>
            </li>
            
            <li>
                <h3>
                    山中送友人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>欲折杨枝别恨生， 
一重枝上一啼莺。 
乱山重叠云相掩， 
君向乱山何处行。
                        </pre>
            </li>
            
            <li>
                <h3>
                    山居乐
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>鸾鹤每于松下见， 
笙歌常向坐中闻。 
手持十节龙头杖， 
不指虚空即指云。
                        </pre>
            </li>
            
            <li>
                <h3>
                    山石榴花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>深色胭脂碎剪红， 
巧能攒合是天公。 
莫言无物堪相比， 
妖艳西施春驿中。
                        </pre>
            </li>
            
            <li>
                <h3>
                    山院观花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>初来唯见空树枝， 
今朝满院花如雪。 
门前为报诸少年， 
明日来迟不堪折。
                        </pre>
            </li>
            
            <li>
                <h3>
                    岛夷行
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>腥臊海边多鬼市， 
岛夷居处无乡里。 
黑皮年少学采珠， 
手把生犀照咸水。
                        </pre>
            </li>
            
            <li>
                <h3>
                    帝宫词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>自得君王宠爱时， 
敢言春色上寒枝。 
十年宫里无人问， 
一日承恩天下知。
                        </pre>
            </li>
            
            <li>
                <h3>
                    幼女词
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>幼女才六岁， 
未知巧与拙。 
向夜在堂前， 
学人拜新月。
                        </pre>
            </li>
            
            <li>
                <h3>
                    幽居乐
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>万籁不在耳， 
寂寥心境清。 
无妨数茎竹， 
时有萧萧声。
                        </pre>
            </li>
            
            <li>
                <h3>
                    弋阳访古
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>行逢葛溪水， 
不见葛仙人。 
空抛青竹杖， 
咒作葛陂神。
                        </pre>
            </li>
            
            <li>
                <h3>
                    归将吟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>百战放归成老翁， 
馀生得出死人中。 
今朝授敕三回舞， 
两赐青娥又拜公。
                        </pre>
            </li>
            
            <li>
                <h3>
                    忆四明山泉
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>爱彼山中石泉水， 
幽深夜夜落空里。 
至今忆得卧云时， 
犹自涓涓在人耳。
                        </pre>
            </li>
            
            <li>
                <h3>
                    惜花
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>落尽万株红， 
无人解系风。 
今朝芳径里， 
惆怅锦机空。
                        </pre>
            </li>
            
            <li>
                <h3>
                    惜花词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>千树繁红绕碧泉， 
正宜尊酒对芳年。 
明朝欲饮还来此， 
只怕春风却在前。
                        </pre>
            </li>
            
            <li>
                <h3>
                    感遇词
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>一种貌如仙， 
人情要自偏。 
罗敷有底好， 
最得使君怜。
                        </pre>
            </li>
            
            <li>
                <h3>
                    戏咏榆荚
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>风吹榆钱落如雨， 
绕林绕屋来不住。 
知尔不堪还酒家， 
漫教夷甫无行处。
                        </pre>
            </li>
            
            <li>
                <h3>
                    戏赠李主簿
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>官罢江南客恨遥， 
二年空被酒中消。 
不知暗数春游处， 
偏忆扬州第几桥。
                        </pre>
            </li>
            
            <li>
                <h3>
                    戏郑申府
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>年少郑郎那解愁， 
春来闲卧酒家楼。 
胡姬若拟邀他宿， 
挂却金鞭系紫骝。
                        </pre>
            </li>
            
            <li>
                <h3>
                    折柳枝
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>伤见路边杨柳春， 
一重折尽一重新。 
今年还折去年处， 
不送去年离别人。
                        </pre>
            </li>
            
            <li>
                <h3>
                    抛缠头词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>翠娥初罢绕梁词， 
又见双鬟对舞时。 
一抱红罗分不足， 
参差裂破凤凰儿。
                        </pre>
            </li>
            
            <li>
                <h3>
                    收妆词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>斜月胧胧照半床， 
茕茕孤妾懒收妆。 
灯前再览青铜镜， 
枉插金钗十二行。
                        </pre>
            </li>
            
            <li>
                <h3>
                    效古兴
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 施肩吾</p>
                <pre>金雀无旧钗， 
缃绮无旧裾。 
唯有一寸心， 
长贮万里夫。 
南轩夜虫织已促， 
北牖飞蛾绕残烛。 
只言众口铄千金， 
谁信独愁销片玉。 
不知岁晚归不归， 
又将啼眼缝征衣。
                        </pre>
            </li>
            
            <li>
                <h3>
                    效古词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>莫愁新得年十六， 
如蛾双眉长带绿。 
初学箜篌四五人， 
莫愁独自声前足。
                        </pre>
            </li>
            
            <li>
                <h3>
                    旅次文水县喜遇李少府
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>为君三日废行程， 
一县官人是酒朋。 
共忆襄阳同醉处， 
尚书坐上纳银觥。
                        </pre>
            </li>
            
            <li>
                <h3>
                    日晚归山词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>虎迹新逢雨后泥， 
无人家处洞边溪。 
独行归客晚山里， 
赖有鹧鸪临路岐。
                        </pre>
            </li>
            
            <li>
                <h3>
                    早春残雪
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 施肩吾</p>
                <pre>春景照林峦， 
玲珑雪影残。 
井泉添碧甃， 
药圃洗朱栏。 
云路迷初醒， 
书堂映渐难。 
花分梅岭色， 
尘减玉阶寒。 
远称栖松鹤， 
高宜点露盘。 
伫逢春律后， 
阴谷始堪看。
                        </pre>
            </li>
            
            <li>
                <h3>
                    早春游曲江
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>芳处亦将枯槁同， 
应缘造化未施功。 
羲和若拟动炉鞴， 
先铸曲江千树红。
                        </pre>
            </li>
            
            <li>
                <h3>
                    春日宴徐君池亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>暂凭春酒换愁颜， 
今日应须醉始还。 
池上有门君莫掩， 
从教野客见青山。
                        </pre>
            </li>
            
            <li>
                <h3>
                    春日美新绿词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>前日萌芽小于粟， 
今朝草树色已足。 
天公不语能运为， 
驱遣羲和染新绿。
                        </pre>
            </li>
            
            <li>
                <h3>
                    春日钱塘杂兴二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>酒姥溪头桑袅袅， 
钱塘郭外柳毵毵。 
路逢邻妇遥相问， 
小小如今学养蚕。 
西邻年少问东邻， 
柳岸花堤几处新。 
昨夜雨多春水阔， 
隔江桃叶唤何人。
                        </pre>
            </li>
            
            <li>
                <h3>
                    春日题罗处士山舍
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>乱叠千峰掩翠微， 
高人爱此自忘机。 
春风若扫阶前地， 
便是山花带锦飞。
                        </pre>
            </li>
            
            <li>
                <h3>
                    春日餐霞阁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>洒水初晴物候新， 
餐霞阁上最宜春。 
山花四面风吹入， 
为我铺床作锦茵。
                        </pre>
            </li>
            
            <li>
                <h3>
                    春词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>黄鸟啼多春日高， 
红芳开尽井边桃。 
美人手暖裁衣易， 
片片轻云落剪刀。
                        </pre>
            </li>
            
            <li>
                <h3>
                    春霁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>煎茶水里花千片， 
候客亭中酒一樽。 
独对春光还寂寞， 
罗浮道士忽敲门。
                        </pre>
            </li>
            
            <li>
                <h3>
                    昭君怨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>马上徒劳别恨深， 
总缘如玉不输金。 
已知贱妾无归日， 
空荷君王有悔心。
                        </pre>
            </li>
            
            <li>
                <h3>
                    晓光词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>日轮浮动羲和推， 
东方一轧天门开。 
风神为我扫烟雾， 
四海荡荡无尘埃。
                        </pre>
            </li>
            
            <li>
                <h3>
                    晚春送王秀才游剡川
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>越山花去剡藤新， 
才子风光不厌春。 
第一莫寻溪上路， 
可怜仙女爱迷人。
                        </pre>
            </li>
            
            <li>
                <h3>
                    望夫词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>手爇寒灯向影频， 
回文机上暗生尘。 
自家夫婿无消息， 
却恨桥头卖卜人。
                        </pre>
            </li>
            
            <li>
                <h3>
                    望夫词二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>看看北雁又南飞， 
薄幸征夫久不归。 
蟢子到头无信处， 
凡经几度上人衣。 
何事经年断书信， 
愁闻远客说风波。 
西家还有望夫伴， 
一种泪痕儿最多。
                        </pre>
            </li>
            
            <li>
                <h3>
                    望晓词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>揽衣起兮望秋河， 
濛濛远雾飞轻罗。 
蟠桃树上日欲出， 
白榆枝畔星无多。
                        </pre>
            </li>
            
            <li>
                <h3>
                    望骑马郎
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>碧蹄新压步初成， 
玉色郎君弄影行。 
赚杀唱歌楼上女， 
伊州误作石州声。
                        </pre>
            </li>
            
            <li>
                <h3>
                    杂曲歌辞·古别离二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 施肩吾</p>
                <pre>古人谩歌西飞燕， 
十年不见狂夫面。 
三更风作切梦刀， 
万转愁成系肠线。 
所嗟不及牛女星， 
一年一度得相见。 
老母别爱子， 
少妻送征郎。 
血流既四面， 
乃亦断二肠。 
不愁寒无衣， 
不怕饥无粮。 
惟恐征战不还乡， 
母化为鬼妻为孀。
                        </pre>
            </li>
            
            <li>
                <h3>
                    杂曲歌辞·古曲五首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 施肩吾</p>
                <pre>可怜江北女， 
惯唱江南曲。 
摇荡木兰舟， 
双凫不成浴。 
郎为匕上香， 
妾为笼上灰。 
归时虽暖热， 
去罢生尘埃。 
夜裁鸳鸯绮， 
朝织蒲桃绫。 
欲试一寸心， 
待缝三尺冰。 
怜时鱼得水， 
怨罢商与参。 
不如山支子， 
却解结同心。 
红颜感暮花， 
白日同流水。 
思君如孤灯， 
一夜一心死。
                        </pre>
            </li>
            
            <li>
                <h3>
                    杂曲歌辞·壮士行
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>一斗之胆撑脏腑， 
如磥之筋碍臂骨。 
有时误入千人丛， 
自觉一身横突兀。 
当今四海无烟尘， 
胸襟被压不得伸。 
冻枭残虿我不取， 
污我匣里青蛇鳞。
                        </pre>
            </li>
            
            <li>
                <h3>
                    杂曲歌辞·定情乐
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>敢嗟君不怜， 
自是命不谐。 
着破三条裾， 
却还双股钗。
                        </pre>
            </li>
            
            <li>
                <h3>
                    杂曲歌辞·少年行
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>醉骑白马走空衢， 
恶少皆称电不如。 
五凤街头闲勒辔， 
半垂衫袖揖金吾。
                        </pre>
            </li>
            
            <li>
                <h3>
                    杂曲歌辞·春游乐
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>一年三百六十日， 
赏心那似春中物。 
草迷曲坞花满园， 
东家少年西家出。
                        </pre>
            </li>
            
            <li>
                <h3>
                    杂曲歌辞·杨柳枝
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>伤见路傍杨柳春， 
一枝折尽一重新。 
今年还折去年处， 
不送去年离别人。
                        </pre>
            </li>
            
            <li>
                <h3>
                    杂曲歌辞·起夜来
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>香销连理带， 
尘覆合欢杯。 
懒卧相思枕， 
愁吟起夜来。
                        </pre>
            </li>
            
            <li>
                <h3>
                    杜鹃花词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>杜鹃花时夭艳然， 
所恨帝城人不识。 
丁宁莫遣春风吹， 
留与佳人比颜色。
                        </pre>
            </li>
            
            <li>
                <h3>
                    桃源词二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>夭夭花里千家住， 
总为当时隐暴秦。 
归去不论无旧识， 
子孙今亦是他人。 
秦世老翁归汉世， 
还同白鹤返辽城。 
纵令记得山川路， 
莫问当时州县名。
                        </pre>
            </li>
            
            <li>
                <h3>
                    江南怨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>愁见桥边荇叶新， 
兰舟枕水楫生尘。 
从来不是无莲采， 
十顷莲塘卖与人。
                        </pre>
            </li>
            
            <li>
                <h3>
                    江南积雨叹
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>人厌为霖水毁溪， 
床边生菌路成泥。 
雨师一日三回到， 
栋里闲云岂得栖。
                        </pre>
            </li>
            
            <li>
                <h3>
                    江南织绫词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>卿卿买得越人丝， 
贪弄金梭懒画眉。 
女伴能来看新聶， 
鸳鸯正欲上花枝。
                        </pre>
            </li>
            
            <li>
                <h3>
                    洗丹沙词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>千淘万洗紫光攒， 
夜火荧荧照玉盘。 
恐是麻姑残米粒， 
不曾将与世人看。
                        </pre>
            </li>
            
            <li>
                <h3>
                    海边远望
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>扶桑枝边红皎皎， 
天鸡一声四溟晓。 
偶看仙女上青天， 
鸾鹤无多采云少。
                        </pre>
            </li>
            
            <li>
                <h3>
                    清夜忆仙宫子
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>夜静门深紫洞烟， 
孤行独坐忆神仙。 
三清宫里月如昼， 
十二宫楼何处眠。
                        </pre>
            </li>
            
            <li>
                <h3>
                    湘川怀古
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>湘水终日流， 
湘妃昔时哭。 
美色已成尘， 
泪痕犹在竹。
                        </pre>
            </li>
            
            <li>
                <h3>
                    湘竹词
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>万古湘江竹， 
无穷奈怨何。 
年年长春笋， 
只是泪痕多。
                        </pre>
            </li>
            
            <li>
                <h3>
                    瀑布
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>豁开青冥颠， 
写出万丈泉。 
如裁一条素， 
白日悬秋天。
                        </pre>
            </li>
            
            <li>
                <h3>
                    玩友人庭竹
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>曾去玄洲看种玉， 
那似君家满庭竹。 
客来不用呼清风， 
此处挂冠凉自足。
                        </pre>
            </li>
            
            <li>
                <h3>
                    玩手植松
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>却思毫末栽松处， 
青翠才将众草分。 
今日散材遮不得， 
看看气色欲凌云。
                        </pre>
            </li>
            
            <li>
                <h3>
                    玩新桃花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>几叹红桃开未得， 
忽惊造化新装饰。 
一种同沾荣盛时， 
偏荷清光借颜色。
                        </pre>
            </li>
            
            <li>
                <h3>
                    玩花词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>今朝造化使春风， 
开折西施面上红。 
竟日眼前犹不足， 
数株舁入寸心中。
                        </pre>
            </li>
            
            <li>
                <h3>
                    登岘亭怀孟生
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>岘山自高水自绿， 
后辈词人心眼俗。 
鹿门才子不再生， 
怪景幽奇无管属。
                        </pre>
            </li>
            
            <li>
                <h3>
                    相和歌辞·襄阳曲
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>大堤女儿郎莫寻， 
三三五五结同心。 
清晨对镜冶容色， 
意欲取郎千万金。
                        </pre>
            </li>
            
            <li>
                <h3>
                    禁中新柳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>万条金钱带春烟， 
深染青丝不直钱。 
又免生当离别地， 
宫鸦啼处禁门前。
                        </pre>
            </li>
            
            <li>
                <h3>
                    秋吟献李舍人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>肠结愁根酒不消， 
新惊白发长愁苗。 
主司傥许题名姓， 
笔下看成度海桥。
                        </pre>
            </li>
            
            <li>
                <h3>
                    秋夜山中别友人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>独鹤孤云两难说， 
明朝又作东西别。 
知君少壮无几年， 
莫爱闲吟老松月。
                        </pre>
            </li>
            
            <li>
                <h3>
                    秋夜山中赠别友人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>何处邀君话别情， 
寒山木落月华清。 
莫愁今夜无诗思， 
已听秋猿第一声。
                        </pre>
            </li>
            
            <li>
                <h3>
                    秋夜山居二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>幽居正想餐霞客， 
夜久月寒珠露滴。 
千年独鹤两三声， 
飞下岩前一枝柏。 
去雁声遥人语绝， 
谁家素机织新雪。 
秋山野客醉醒时， 
百尺老松衔半月。
                        </pre>
            </li>
            
            <li>
                <h3>
                    秋山吟
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>夜吟秋山上， 
袅袅秋风归。 
月色清且冷， 
桂香落人衣。
                        </pre>
            </li>
            
            <li>
                <h3>
                    秋洞宿
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>夜深秋洞里， 
风雨报龙归。 
何事触人睡， 
不教胡蝶飞。
                        </pre>
            </li>
            
            <li>
                <h3>
                    笑卿卿词
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>笑向卿卿道， 
耽书夜夜多。 
出来看玉兔， 
又欲过银河。
                        </pre>
            </li>
            
            <li>
                <h3>
                    经吴真君旧宅
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>古仙炼丹处， 
不测何岁年。 
至今空宅基， 
时有五色烟。
                        </pre>
            </li>
            
            <li>
                <h3>
                    经桃花夫人庙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>谁能枉驾入荒榛， 
随例形相土木身。 
不及连山种桃树， 
花开犹得识夫人。
                        </pre>
            </li>
            
            <li>
                <h3>
                    自述
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>箧贮灵砂日日看， 
欲成仙法脱身难。 
不知谁向交州去， 
为谢罗浮葛长官。
                        </pre>
            </li>
            
            <li>
                <h3>
                    蜀茗词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>越碗初盛蜀茗新， 
薄烟轻处搅来匀。 
山僧问我将何比， 
欲道琼浆却畏嗔。
                        </pre>
            </li>
            
            <li>
                <h3>
                    西山静中吟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>重重道气结成神， 
玉阙金堂逐日新。 
若数西山得道者， 
连予便是十三人。
                        </pre>
            </li>
            
            <li>
                <h3>
                    观叶生画花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>心窍玲珑貌亦奇， 
荣枯只在手中移。 
今朝故向霜天里， 
点破繁花四五枝。
                        </pre>
            </li>
            
            <li>
                <h3>
                    观吴偃画松
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>君有绝艺终身宝， 
方寸巧心通万造。 
忽然写出涧底松， 
笔下看看一枝老。
                        </pre>
            </li>
            
            <li>
                <h3>
                    观美人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>漆点双眸鬓绕蝉， 
长留白雪占胸前。 
爱将红袖遮娇笑， 
往往偷开水上莲。
                        </pre>
            </li>
            
            <li>
                <h3>
                    观舞女
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>缠红结紫畏风吹， 
袅娜初回弱柳枝。 
买笑未知谁是主， 
万人心逐一人移。
                        </pre>
            </li>
            
            <li>
                <h3>
                    观花后游慈恩寺
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>世事知难了， 
应须问苦空。 
羞将看花眼， 
来入梵王宫。
                        </pre>
            </li>
            
            <li>
                <h3>
                    讽山云
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>闲云生叶不生根， 
常被重重蔽石门。 
赖有风帘能扫荡， 
满山晴日照乾坤。
                        </pre>
            </li>
            
            <li>
                <h3>
                    访松岭徐炼师
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>千仞峰头一谪仙， 
何时种玉已成田。 
开经犹在松阴里， 
读到南华第几篇。
                        </pre>
            </li>
            
            <li>
                <h3>
                    诮山中叟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>老人今年八十几， 
口中零落残牙齿。 
天阴伛偻带嗽行， 
犹向岩前种松子。
                        </pre>
            </li>
            
            <li>
                <h3>
                    谢自然升仙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>分明得道谢自然， 
古来漫说尸解仙。 
如花年少一女子， 
身骑白鹤游青天。
                        </pre>
            </li>
            
            <li>
                <h3>
                    贫客吟
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 施肩吾</p>
                <pre>监毛毯敝衣无处结， 
寸心耿耿如刀切。 
今朝欲泣泉客珠， 
及到盘中却成血。
                        </pre>
            </li>
            
            <li>
                <h3>
                    赠仙子
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>欲令雪貌带红芳， 
更取金瓶泻玉浆。 
凤管鹤声来未足， 
懒眠秋月忆萧郎。
                        </pre>
            </li>
            
            <li>
                <h3>
                    赠凌仙姥
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>阿母从天降几时， 
前朝惟有汉皇知。 
仙桃不啻三回熟， 
饱见东方一小儿。
                        </pre>
            </li>
            
            <li>
                <h3>
                    赠别王炼师往罗浮
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>道俗骈阗留不住， 
罗浮山上有心期。 
却愁仙处人难到， 
别后音书寄与谁。
                        </pre>
            </li>
            
            <li>
                <h3>
                    赠女道士郑玉华二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>玄发新簪碧藕花， 
欲添肌雪饵红砂。 
世间风景那堪恋， 
长笑刘郎漫忆家。 
明镜湖中休采莲， 
却师阿母学神仙。 
朱丝误落青囊里， 
犹是箜篌第几弦。
                        </pre>
            </li>
            
            <li>
                <h3>
                    赠施仙姑
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>缥缈吾家一女仙， 
冰容虽小不知年。 
有时频夜看明月， 
心在嫦娥几案边。
                        </pre>
            </li>
            
            <li>
                <h3>
                    赠王屋刘道士
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>小有洞中长住客， 
大罗天下后来仙。 
出门即是寻常处， 
未可还它跨鹤鞭。
                        </pre>
            </li>
            
            <li>
                <h3>
                    赠莎地道士
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>莎地阴森古莲叶， 
游龟暗老青苔甲。 
池边道士夸眼明， 
夜取蟭螟摘蚊睫。
                        </pre>
            </li>
            
            <li>
                <h3>
                    赠边将
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>轻生奉国不为难， 
战苦身多旧箭瘢。 
玉匣锁龙鳞甲冷， 
金铃衬鹘羽毛寒。 
皂貂拥出花当背， 
白马骑来月在鞍。 
犹恐犬戎临虏塞， 
柳营时把阵图看。
                        </pre>
            </li>
            
            <li>
                <h3>
                    赠郑伦吹凤管
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>喃喃解语凤凰儿， 
曾听梨园竹里吹。 
谁谓五陵年少子， 
还将此曲暗相随。
                        </pre>
            </li>
            
            <li>
                <h3>
                    赠采药叟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>老去唯将药裹行， 
无家无累一身轻。 
却教年少取书卷， 
小字灯前斗眼明。
                        </pre>
            </li>
            
            <li>
                <h3>
                    越中遇寒食
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>去岁清明霅溪口， 
今朝寒食镜湖西。 
信知天地心不易， 
还有子规依旧啼。
                        </pre>
            </li>
            
            <li>
                <h3>
                    越溪怀古
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>忆昔西施人未求， 
浣纱曾向此溪头。 
一朝得侍君王侧， 
不见玉颜空水流。
                        </pre>
            </li>
            
            <li>
                <h3>
                    送人南游
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>见说南行偏不易， 
中途莫忘寄书频。 
凌空瘴气堕飞鸟， 
解语山魈恼病人。 
闽县绿娥能引客， 
泉州乌药好防身。 
异花奇竹分明看， 
待汝归来画取真。
                        </pre>
            </li>
            
            <li>
                <h3>
                    送人归台州
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>莫驱归骑且徘徊， 
更遣离情四五杯。 
醉后不忧迷客路， 
遥看瀑布识天台。
                        </pre>
            </li>
            
            <li>
                <h3>
                    送僧游越
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>麻衣年少雪为颜， 
却笑孤云未是闲。 
此去若逢花柳月， 
栖禅莫向苎罗山。
                        </pre>
            </li>
            
            <li>
                <h3>
                    送端上人游天台
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>师今欲向天台去， 
来说天台意最真。 
溪过石桥为险处， 
路逢毛褐是真人。 
云边望字钟声远， 
雪里寻僧脚迹新。 
只可且论经夏别， 
莫教琪树两回春。
                        </pre>
            </li>
            
            <li>
                <h3>
                    送绝尘子归旧隐二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 施肩吾</p>
                <pre>云水千重绕洞门， 
独归何处是桃源。 
仙方不用随身去， 
留与人间老子孙。 
班藤为杖草为衣， 
万壑千峰独自归。 
纵令相忆谁相报， 
桂树岩边人信稀。
                        </pre>
            </li>
            
            <li>
                <h3>
                    送绝粒僧
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>碧洞青萝不畏深， 
免将饥渴累禅心。 
若期野客来相访， 
一室无烟何处寻。
                        </pre>
            </li>
            
            <li>
                <h3>
                    送裴秀才归淮南
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>怪来频起咏刀头， 
枫叶枝边一夕秋。 
又向江南别才子， 
却将风景过扬州。
                        </pre>
            </li>
            
            <li>
                <h3>
                    送道友游山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>欲驻如今未老形， 
万重山上九芝清。 
君今若问采芝路， 
踏水踏云攀杳冥。
                        </pre>
            </li>
            
            <li>
                <h3>
                    途中逢少女
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>身倚西门笑向东， 
牡丹初折一枝红。 
市头日卖千般镜， 
知落谁家新匣中。
                        </pre>
            </li>
            
            <li>
                <h3>
                    遇李山人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>游山游水几千重， 
二十年中一度逢。 
别易会难君且住， 
莫交青竹化为龙。
                        </pre>
            </li>
            
            <li>
                <h3>
                    遇王山人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>每欲寻君千万峰， 
岂知人世也相逢。 
一瓢遗却在何处， 
应挂天台最老松。
                        </pre>
            </li>
            
            <li>
                <h3>
                    遇越州贺仲宣
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>君在镜湖西畔住， 
四明山下莫经春。 
门前几个采莲女， 
欲泊莲舟无主人。
                        </pre>
            </li>
            
            <li>
                <h3>
                    遇醉道士
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>霞帔寻常带酒眠， 
路傍疑是酒中仙。 
醉来不住人家宿， 
多向远山松月边。
                        </pre>
            </li>
            
            <li>
                <h3>
                    鄠县村居
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>欲住村西日日慵， 
上山无水引高踪。 
谁能求得秦皇术， 
为我先驱紫阁峰。
                        </pre>
            </li>
            
            <li>
                <h3>
                    酬周秀才
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>三展蜀笺皆郢曲， 
我心珍重甚琼瑶。 
应缘水府龙神睡， 
偷得蛟人五色绡。
                        </pre>
            </li>
            
            <li>
                <h3>
                    酬张明府
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>潘令新诗忽寄来， 
分明绣段对花开。 
此时欲醉红楼里， 
正被歌人劝一杯。
                        </pre>
            </li>
            
            <li>
                <h3>
                    金吾词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>行拥朱轮锦幨儿， 
望仙门外叱金羁。 
染须偷嫩无人觉， 
唯有平康小妇知。
                        </pre>
            </li>
            
            <li>
                <h3>
                    金尺石
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 施肩吾</p>
                <pre>丹砂画顽石， 
黄金横一尺。 
人世较短长， 
仙家爱平直。
                        </pre>
            </li>
            
            <li>
                <h3>
                    钱塘渡口
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>天堑茫茫连沃焦， 
秦皇何事不安桥。 
钱塘渡口无钱纳， 
已失西兴两信潮。
                        </pre>
            </li>
            
            <li>
                <h3>
                    长安早春
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>报花消息是春风， 
未见先教何处红。 
想得芳园十余日， 
万家身在画屏中。
                        </pre>
            </li>
            
            <li>
                <h3>
                    长安春夜吟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>露盘滴时河汉微， 
美人灯下裁春衣。 
蟾蜍东去鹊南飞， 
芸香省中郎不归。
                        </pre>
            </li>
            
            <li>
                <h3>
                    闻山中步虚声
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>何人步虚南峰顶， 
鹤唳九天霜月冷。 
仙词偶逐东风来， 
误飘数声落尘境。
                        </pre>
            </li>
            
            <li>
                <h3>
                    题山僧水阁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>山房水阁连空翠， 
沈沈下有蛟龙睡。 
老僧趺坐入定时， 
不知花落黄金地。
                        </pre>
            </li>
            
            <li>
                <h3>
                    题景上人山门
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>水有青莲沙有金， 
老僧于此独观心。 
愁人欲寄中峰宿， 
只恐白猿啼夜深。
                        </pre>
            </li>
            
            <li>
                <h3>
                    题禅僧院
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>栖禅枝畔数花新， 
飞作琉璃池上尘。 
谷鸟自啼猿自叫， 
不能愁得定中人。
                        </pre>
            </li>
            
            <li>
                <h3>
                    题龙池山人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 施肩吾</p>
                <pre>主人家在龙池侧， 
水中有鱼不敢食。 
终朝采药供仙厨， 
却笑桃花少颜色。
                        </pre>
            </li>
            
    </ul>
</body>

</html>