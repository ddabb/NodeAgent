<!DOCTYPE html>
<html lang="zh-CN">

<head>
    <meta charset="UTF-8">
    <title>
        王驾
    </title>
</head>

<body>
    <h1>
        王驾
    </h1>
    <p><strong>朝代:</strong>
        唐代
    </p>
    <p><strong>生平:</strong>
        王驾，字大用，河中人。大顺元年登进士第，仕至礼部员外郎，自号守素先生。集六卷，今存诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    乱后曲江
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王驾</p>
                <pre>忆昔争游曲水滨， 
未春长有探春人。 
游春人尽空池在， 
直至春深不似春。
                        </pre>
            </li>
            
            <li>
                <h3>
                    古意
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王驾</p>
                <pre>夫戍萧关妾在吴， 
西风吹妾妾忧夫。 
一行书信千行泪， 
寒到君边衣到无。
                        </pre>
            </li>
            
            <li>
                <h3>
                    夏雨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王驾</p>
                <pre>非惟消旱暑， 
且喜救生民。 
天地如蒸湿， 
园林似却春。 
洗风清枕簟， 
换夜失埃尘。 
又作丰年望， 
田夫笑向人。
                        </pre>
            </li>
            
            <li>
                <h3>
                    次韵和卢先辈避难寺居看牡丹
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 王驾</p>
                <pre>乱后寄僧居， 
看花恨有余。 
香宜闲静立， 
态似别离初。 
朵密红相照， 
栏低画不如。 
狂风任吹却， 
最共野人疏。
                        </pre>
            </li>
            
            <li>
                <h3>
                    过故友居
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王驾</p>
                <pre>邻笛寒吹日落初， 
旧居今已别人居。 
乱来儿侄皆分散， 
惆怅僧房认得书。
                        </pre>
            </li>
            
            <li>
                <h3>
                    雨晴
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 王驾</p>
                <pre>雨前初见花间蕊， 
雨后全无叶底花。 
蜂蝶纷纷过墙去， 
却疑春色在邻家。
                        </pre>
            </li>
            
    </ul>
</body>

</html>