<!DOCTYPE html>
<html lang="zh-CN">

<head>
    <meta charset="UTF-8">
    <title>
        张建封
    </title>
</head>

<body>
    <h1>
        张建封
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张建封，字本立，南阳人。少喜文章，尚气节。历官御史大夫、徐泗濠节度使。有诗文二百三十篇，今存诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    竞渡歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张建封</p>
                <pre>五月五日天晴明， 
杨花绕江啼晓莺。 
使君未出郡斋外， 
江上早闻齐和声。 
使君出时皆有准， 
马前已被红旗引。 
两岸罗衣破晕香， 
银钗照日如霜刃。 
鼓声三下红旗开， 
两龙跃出浮水来。 
棹影斡波飞万剑， 
鼓声劈浪鸣千雷。 
鼓声渐急标将近， 
两龙望标目如瞬。 
坡上人呼霹雳惊， 
竿头彩挂虹蜺晕。 
前船抢水已得标， 
后船失势空挥桡。 
疮眉血首争不定， 
输岸一朋心似烧。 
只将输赢分罚赏， 
两岸十舟五来往。 
须臾戏罢各东西， 
竞脱文身请书上。 
吾今细观竞渡儿， 
何殊当路权相持。 
不思得岸各休去， 
会到摧车折楫时。
                        </pre>
            </li>
            
            <li>
                <h3>
                    酬韩校书愈打球歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张建封</p>
                <pre>仆本修文持笔者， 
今来帅领红旌下。 
不能无事习蛇矛， 
闲就平场学使马。 
军中伎痒骁智材， 
竞驰骏逸随我来。 
护军对引相向去， 
风呼月旋朋先开。 
俯身仰击复傍击， 
难于古人左右射。 
齐观百步透短门， 
谁羡养由遥破的。 
儒生疑我新发狂， 
武夫爱我生雄光。 
杖移鬃底拂尾后， 
星从月下流中场。 
人不约， 
心自一。 
马不鞭， 
蹄自疾。 
凡情莫辨捷中能， 
拙目翻惊巧时失。 
韩生讶我为斯艺， 
劝我徐驱作安计。 
不知戎事竟何成， 
且愧吾人一言惠。
                        </pre>
            </li>
            
    </ul>
</body>

</html>