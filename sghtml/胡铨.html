<!DOCTYPE html>
<html lang="zh-CN">

<head>
    <meta charset="UTF-8">
    <title>
        胡铨
    </title>
</head>

<body>
    <h1>
        胡铨
    </h1>
    <p><strong>朝代:</strong>
        宋代
    </p>
    <p><strong>生平:</strong>
        胡铨（1102-1180） 字邦衡，号澹庵，吉州庐陵（今江西吉安）人。高宗建炎二年（1128）进士，授抚州事军判官。绍兴七年（1137）任枢密院编修官。因坚持抗金，上书请斩秦桧等三人，遭秦桧迫害，谪吉阳军。桧死，始得内迁。孝宗时，起为工部员外郎、端明殿学士。能文工词。词作不多，反对和议的愤世之作都笔墨酣畅，意气慷慨。原著《澹庵集》多散佚；今有《澹庵文集》、《澹庵词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡铨</p>
                <pre>我与梅花真莫逆， 
别来长恐因循。 
几年不见岭头春。 
栩然蝴蝶梦， 
魂梦竟非真。 
浪蕊浮花空满眼， 
愁眉不展长颦。 
此君还似不羁人。 
月边风畔， 
千里淡相亲。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡铨</p>
                <pre>渭阳佳梦。 
瓦变成璋真妙弄。 
不是勾回。 
汤饼冤家唤得来。 
不分利市。 
要我开尊真倒置。 
试问坡翁。 
此事如何著得侬。
                        </pre>
            </li>
            
            <li>
                <h3>
                    吊岳飞诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 胡铨</p>
                <pre>匹马吴江谁著鞭， 
惟公攘臂独争先。 
张皇貔貅三千士， 
  住乾坤十六年。 
堪悯临淄功未就， 
不知钟室事何缘。 
石头城下听舆论， 
百姓颦眉亦可怜!
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡铨</p>
                <pre>富贵本无心， 
何事故乡轻别。 
空使猿惊鹤怨， 
误薜萝风月。 
囊锥刚要出头来， 
不道甚时节。 
欲驾巾车归去， 
有豺狼当辙。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡铨</p>
                <pre>谁念新州人老。 
几度斜阳芳草。 
眼雨欲晴时， 
梅雨故来相恼。 
休恼。 
休恼。 
今岁荔枝能好。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡铨</p>
                <pre>崖州何有水连空。 
人在浪花中。 
月屿一声横竹， 
云帆万里雄风。 
多情太守， 
三千珠履， 
二肆歌锺。 
日下即归黄霸， 
海南长想文翁。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 胡铨</p>
                <pre>忽忽春归没计遮。 
百年都似散馀霞。 
持杯聊听浣溪沙。 
但觉暗添双鬓雪， 
不知落尽一番花。 
东风寒似夜来些。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡铨</p>
                <pre>深深花院。 
雨虐风饕遍。 
只欠画屏并羽扇。 
谁领略春风面。 
愁须诗酒相禁。 
少陵底事慵吟。 
不是为梅牵兴， 
怕渠恼乱春心。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 胡铨</p>
                <pre>十年目断鲸波阔。 
万里相逢歌怨咽。 
髻鬟春雾翠微重， 
眉黛秋山烟雨抹。 
小槽旋滴真珠滑。 
断送一生花十八。 
醉中扶上木肠儿， 
酒醒梦回空对月。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡铨</p>
                <pre>银河牛女年年渡。 
相逢未款还忧去。 
珠斗欲阑干。 
盈盈一水间。 
玉人偷拜月。 
苦恨匆匆别。 
此意愿天怜。 
今宵长似年。
                        </pre>
            </li>
            
            <li>
                <h3>
                    转调定风波·定风波
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 胡铨</p>
                <pre>从古将军自有真。 
引杯看剑坐生春。 
扰扰介鳞何足扫。 
谈笑。 
纶巾羽扇典刑新。 
试问天山何日定。 
伫听。 
雅歌长啸静烟尘。 
解道汾阳是人杰。 
见说。 
如今也有谪仙人。
                        </pre>
            </li>
            
            <li>
                <h3>
                    醉落魄·一斛珠
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡铨</p>
                <pre>百年强半。 
高秋犹在天南畔。 
幽怀已被黄花乱。 
更恨银蟾， 
故向愁人满。 
招呼诗酒颠狂伴。 
羽觞到手判无算。 
浩歌箕踞巾聊岸。 
酒欲醒时， 
兴在庐仝碗。
                        </pre>
            </li>
            
            <li>
                <h3>
                    采桑子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡铨</p>
                <pre>山浮海上青螺远， 
决眦归鸿。 
闲倚东风。 
叠叠层云欲荡胸。 
弄琴细写清江引， 
一洗愁容。 
木杪黄封。 
贤圣都堪日日中。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 胡铨</p>
                <pre>宜霜开尽秋光老。 
感节物、愁多少。 
尘事难逢开口笑。 
满林风雨， 
一江烟水， 
飒爽惊吹帽。 
玉堂金马何须道。 
且斗取、尊前玉山倒。 
燕寝香清官事了。 
紫萸黄菊， 
皂罗红袂， 
花与人俱好。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 胡铨</p>
                <pre>一忆西湖太瘦生。 
十年不到梦曾行。 
空濛山色烟霏晚， 
淡沲湖光雾縠轻。 
芳草远， 
暮云平。 
雨馀空翠入帘明。 
梦回一饷难存济， 
这错都因自打成。
                        </pre>
            </li>
            
    </ul>
</body>

</html>