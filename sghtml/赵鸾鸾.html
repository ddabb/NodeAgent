<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵鸾鸾
    </title>
</head>

<body>
    <h1>
        赵鸾鸾
    </h1>
    <p><strong>朝代:</strong>
        唐代
    </p>
    <p><strong>生平:</strong>
        赵鸾鸾。平康名妓也。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    云鬟
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 赵鸾鸾</p>
                <pre>扰扰香云湿未干， 
鸦领蝉翼腻光寒。 
侧边斜插黄金凤， 
妆罢夫君带笑看。
                        </pre>
            </li>
            
            <li>
                <h3>
                    柳眉
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 赵鸾鸾</p>
                <pre>弯弯柳叶愁边戏， 
湛湛菱花照处频。 
妩媚不烦螺子黛， 
春山画出自精神。
                        </pre>
            </li>
            
            <li>
                <h3>
                    檀口
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 赵鸾鸾</p>
                <pre>衔杯微动樱桃颗， 
咳唾轻飘茉莉香。 
曾见白家樊素口， 
瓠犀颗颗缀榴芳。
                        </pre>
            </li>
            
            <li>
                <h3>
                    纤指
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 赵鸾鸾</p>
                <pre>纤纤软玉削春葱， 
长在香罗翠袖中。 
昨日琵琶弦索上， 
分明满甲染猩红。
                        </pre>
            </li>
            
            <li>
                <h3>
                    酥乳
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 赵鸾鸾</p>
                <pre>粉香汗湿瑶琴轸， 
春逗酥融绵雨膏。 
浴罢檀郎扪弄处， 
灵华凉沁紫葡萄。
                        </pre>
            </li>
            
    </ul>
</body>

</html>