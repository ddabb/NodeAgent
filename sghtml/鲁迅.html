<!DOCTYPE html>
<html lang="zh-CN">

<head>
    <meta charset="UTF-8">
    <title>
        鲁迅
    </title>
</head>

<body>
    <h1>
        鲁迅
    </h1>
    <p><strong>朝代:</strong>
        近现代
    </p>
    <p><strong>生平:</strong>
        鲁迅（1881-1936）原名周树人，生于浙江绍兴一个没落的士大夫家庭。中国现代伟大的文学家、思想家、革命家，中国新文学的奠基者。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一．二八战后作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>战云暂敛残春在， 
重炮清歌两寂然。 
我亦无诗送归棹， 
但从心底祝平安。
                        </pre>
            </li>
            
            <li>
                <h3>
                    二十二年元旦
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>云封高岫护将军， 
霆击寒春灭下民。 
到底不如租界好， 
打牌声里又新春。
                        </pre>
            </li>
            
            <li>
                <h3>
                    偶成
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>文章如土欲何之？ 
翘首东云惹梦思。 
所恨芳林寥落甚， 
春兰秋菊不同时。
                        </pre>
            </li>
            
            <li>
                <h3>
                    别诸弟三首·庚子二月
                </h3>
                <p><strong>形式:</strong>
                    未知
                </p>
                <p><strong>标签:</strong>
                    近现代, 鲁迅</p>
                <pre>谋生无奈日奔驰， 
有弟偏教各别离。 
最是令人凄绝处， 
孤檠长夜雨来时。 
还家未久又离家， 
日暮新愁分外加。 
夹道万株杨柳树， 
望中都化断肠花。 
从来一别又经年， 
万里长风送客船。 
我有一言应记取：文章得失不由天。
                        </pre>
            </li>
            
            <li>
                <h3>
                    别诸弟三首·辛丑二月并跋
                </h3>
                <p><strong>形式:</strong>
                    未知
                </p>
                <p><strong>标签:</strong>
                    近现代, 鲁迅</p>
                <pre>梦魂常向故乡驰， 
始信人间苦别离。 
夜半倚床忆诸弟， 
残灯如豆月明时。 
日暮舟停老圃家， 
棘篱绕屋树交加。 
怅然回忆家乡乐， 
抱瓮何时更养花？ 
春风容易送韶年， 
一棹烟波夜驶船。 
何事脊令偏傲我， 
时随帆顶过长天。
                        </pre>
            </li>
            
            <li>
                <h3>
                    剥崔颢黄鹤楼诗吊大学生
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>阔人已骑文化去， 
此地空余文化城。 
文化一去不复返， 
古城千载冷清清。 
专车队队前门站， 
晦气重重大学生。 
日薄榆关何处抗， 
烟花场上没人惊。
                        </pre>
            </li>
            
            <li>
                <h3>
                    吊卢骚
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    近现代, 鲁迅</p>
                <pre>脱帽怀铅出， 
先生盖代穷。 
头颅行万里， 
失计造儿童。
                        </pre>
            </li>
            
            <li>
                <h3>
                    哀范君三章
                </h3>
                <p><strong>形式:</strong>
                    未知
                </p>
                <p><strong>标签:</strong>
                    近现代, 鲁迅</p>
                <pre>风雨飘摇日， 
余怀范爱农。 
华颠萎寥落， 
白眼看鸡虫。 
世味秋荼苦， 
人间直道穷。 
奈何三月别， 
竟尔失畸躬。 
海草国门碧， 
多年老异乡。 
狐狸方去穴， 
桃偶已登场。 
故里寒云恶， 
炎天凛夜长。 
独沉清冷水， 
能否涤愁肠？ 
把酒论当世， 
先生小酒人。 
大圜犹茗艼， 
微醉自沈沦。 
此别成终古， 
从兹绝绪言。 
故人云散尽， 
我亦等轻尘！
                        </pre>
            </li>
            
            <li>
                <h3>
                    学生和玉佛
                </h3>
                <p><strong>形式:</strong>
                    五律
                </p>
                <p><strong>标签:</strong>
                    近现代, 鲁迅</p>
                <pre>寂寞空城在， 
仓皇古董迁。 
头儿夸大口， 
面子靠中坚。 
惊扰讵言妄？ 
奔逃只自怜。 
所嗟非玉佛， 
不值一文钱。
                        </pre>
            </li>
            
            <li>
                <h3>
                    庚子送灶即事
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    近现代, 鲁迅</p>
                <pre>只鸡胶牙糖， 
典衣供瓣香。 
家中无长物， 
岂独少黄羊。
                        </pre>
            </li>
            
            <li>
                <h3>
                    悼丁君
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>如磐夜气压重楼， 
剪柳春风道九秋。 
瑶瑟凝尘清怨绝， 
可怜无女耀高丘。
                        </pre>
            </li>
            
            <li>
                <h3>
                    悼杨铨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>岂有豪情似旧时， 
花开花落两由之。 
何期泪洒江南雨， 
又为斯民哭健儿。
                        </pre>
            </li>
            
            <li>
                <h3>
                    惜花四律·步湘州藏春园主人韵
                </h3>
                <p><strong>形式:</strong>
                    未知
                </p>
                <p><strong>标签:</strong>
                    近现代, 鲁迅</p>
                <pre>鸟啼铃语梦常萦， 
闲立花阴盼嫩晴。 
怵目飞红随蝶舞， 
开心茸碧绕阶生。 
天于绝代偏多妒， 
时至将离倍有情。 
最是令人愁不解， 
四檐疏雨送秋声。 
剧怜常逐柳绵飘， 
金屋何时贮阿娇？ 
微雨欲来勤插棘， 
薰风有意不鸣条。 
莫教夕照催长笛， 
且踏春阳过板桥。 
只恐新秋归塞雁， 
兰□（舟＋繁体双）载酒橹轻摇。 
细雨轻寒二月时， 
不缘红豆始相思。 
堕裀印屐增惆怅， 
插竹编篱好护持。 
慰我素心香袭袖， 
撩人蓝尾酒盈卮。 
奈何无赖春风至， 
深院荼蘼已满枝。 
繁英绕甸竞呈妍， 
叶底闲看蛱蝶眠。 
室外独留滋卉地， 
年来幸得养花天。 
文禽共惜春将去， 
秀野欣逢红欲然。 
戏仿唐宫护佳种， 
金铃轻绾赤阑边。
                        </pre>
            </li>
            
            <li>
                <h3>
                    惯于长夜过春时
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>惯于长夜过春时， 
挈妇将雏鬓有丝。 
梦里依稀慈母泪， 
城头变幻大王旗。 
忍看朋辈成新鬼， 
怒向刀丛觅小诗。 
吟罢低眉无写处， 
月光如水照缁衣。
                        </pre>
            </li>
            
            <li>
                <h3>
                    所闻
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>华灯照宴敞豪门， 
娇女严妆侍玉樽。 
忽忆情亲焦土下， 
佯看罗袜掩啼痕。
                        </pre>
            </li>
            
            <li>
                <h3>
                    报载患脑炎戏作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>横眉岂夺蛾眉冶， 
不料仍违众女心。 
诅咒而今翻异样， 
无如臣脑故如冰。
                        </pre>
            </li>
            
            <li>
                <h3>
                    教授杂咏四首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    近现代, 鲁迅</p>
                <pre>作法不自毙， 
悠然过四十。 
何妨赌肥头， 
抵挡辩证法。 
可怜织女星， 
化为马郎妇。 
乌鹊疑不来， 
迢迢牛奶路。 
世界有文学， 
少女多丰臀。 
鸡汤代猪肉， 
北新遂掩门。 
名人选小说， 
入线云有限。 
虽有望远镜， 
无奈近视眼。
                        </pre>
            </li>
            
            <li>
                <h3>
                    无题
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>万家墨面没蒿菜， 
敢有歌吟动地哀。 
心事浩茫连广宇， 
于无声处听惊雷。
                        </pre>
            </li>
            
            <li>
                <h3>
                    无题二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>大江日夜向东流， 
聚义群雄又远游。 
六代绮罗成旧梦， 
石头城上月如钩。 
雨花台边埋断戟， 
莫愁湖里余微波。 
所思美人不可见， 
归忆江天发浩歌。
                        </pre>
            </li>
            
            <li>
                <h3>
                    替豆萁伸冤
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    近现代, 鲁迅</p>
                <pre>煮豆燃豆萁， 
萁在釜下泣。 
我烬你熟了， 
正好办教席。
                        </pre>
            </li>
            
            <li>
                <h3>
                    湘灵歌
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>昔闻湘水碧如染， 
今闻湘水胭脂痕。 
湘灵妆成照湘水， 
皎如皓月窥彤云。 
高丘寂寞竦中夜， 
芳荃零落无余春。 
鼓完瑶瑟人不闻， 
太平成象盈秋门。
                        </pre>
            </li>
            
            <li>
                <h3>
                    祭书神文
                </h3>
                <p><strong>形式:</strong>
                    未知
                </p>
                <p><strong>标签:</strong>
                    近现代, 鲁迅</p>
                <pre>上章困敦之岁， 
贾子祭诗之夕， 
会稽戛剑生等谨以寒泉冷华， 
祀书神长恩， 
而缀之以俚词曰：今之夕兮除夕， 
香焰絪缊兮烛焰赤。 
钱神醉兮钱奴忙， 
君独何为兮守残籍？ 
华筵开兮腊酒香， 
更点点兮夜长。 
人喧呼兮入醉乡， 
谁荐君兮一觞。 
绝交阿堵兮尚剩残书， 
把酒大呼兮君临我居。 
湘旗兮芸舆， 
挈脉望兮驾蠹鱼。 
寒泉兮菊菹， 
狂诵《离骚》兮为君娱。 
君之来兮毋徐徐， 
君友漆妃兮管城侯。 
向笔海而啸傲兮， 
倚文冢以淹留。 
不妨导脉望而登仙兮， 
引蠹鱼之来游。 
俗丁伧父兮为君仇， 
勿使履阈兮增君羞。 
若弗听兮止以吴钩， 
示之《丘》《索》兮棘其喉。 
令管城脱颖以出兮， 
使彼惙惙以心忧。 
宁招书癖兮来诗囚， 
君为我守兮乐未休。 
他年芹茂而樨香兮， 
异籍以相酬。
                        </pre>
            </li>
            
            <li>
                <h3>
                    秋夜有感
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>绮罗幕后送飞光， 
柏栗丛边作道场。 
望帝终教芳草变， 
迷阳聊饰大田荒。 
何来酪果供千佛， 
难得莲花似六郎。 
中夜鸡鸣风雨集， 
起然烟卷觉新凉。
                        </pre>
            </li>
            
            <li>
                <h3>
                    答客诮
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>无情未必真豪杰， 
怜子如何不丈夫？ 
知否兴风狂啸者， 
回眸时看小於菟。
                        </pre>
            </li>
            
            <li>
                <h3>
                    自嘲
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>运交华盖欲何求， 
未敢翻身已碰头。 
破帽遮颜过闹市， 
漏船载酒泛中流。 
横眉冷对千夫指， 
俯首甘为孺子牛。 
躲进小楼成一统， 
管他冬夏与春秋。
                        </pre>
            </li>
            
            <li>
                <h3>
                    自题小像
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>灵台无计逃神矢， 
风雨如磐暗故园。 
寄意寒星荃不察， 
我以我血荐轩辕。
                        </pre>
            </li>
            
            <li>
                <h3>
                    莲蓬人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>芰裳荇带处仙乡， 
风定犹闻碧玉香。 
鹭影不来秋瑟瑟， 
苇花伴宿露瀼瀼。 
扫除腻粉呈风骨， 
褪却红衣学淡妆。 
好向濂溪称净植， 
莫随残叶堕寒塘。
                        </pre>
            </li>
            
            <li>
                <h3>
                    赠人二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>明眸越女罢晨妆， 
荇水荷风是旧乡。 
唱尽新词欢不见， 
早云如火扑晴江。 
秦女端容理玉筝， 
梁尘踊跃夜风轻。 
须臾响急冰弦绝， 
但见奔星劲有声。
                        </pre>
            </li>
            
            <li>
                <h3>
                    赠日本歌人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>春江好景依然在， 
远国征人此际行。 
莫向遥天望歌舞， 
西游演了是封神。
                        </pre>
            </li>
            
            <li>
                <h3>
                    赠画师
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>风生白下千林暗， 
雾塞苍天百卉殚。 
愿乞画家新意匠， 
只研朱墨作春山。
                        </pre>
            </li>
            
            <li>
                <h3>
                    赠蓬子
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>蓦地飞仙降碧空， 
云车双辆挈灵童。 
可怜蓬子非天子， 
逃去逃来吸北风。
                        </pre>
            </li>
            
            <li>
                <h3>
                    赠邬其山
                </h3>
                <p><strong>形式:</strong>
                    五律
                </p>
                <p><strong>标签:</strong>
                    近现代, 鲁迅</p>
                <pre>廿年居上海， 
每日见中华：有病不求药， 
无聊才读书。 
一阔脸就变， 
所砍头渐多。 
忽而又下野， 
南无阿弥陀。
                        </pre>
            </li>
            
            <li>
                <h3>
                    辛亥残秋偶作
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>曾惊秋肃临天下， 
敢遣春温上笔端。 
尘海茫茫浓百感， 
金风萧瑟走千官。 
老归大泽菰蒲尽， 
梦坠空云齿发寒。 
竦听荒鸡偏阒寂， 
起看星斗正阑干。
                        </pre>
            </li>
            
            <li>
                <h3>
                    送增田涉君归国
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>扶桑正是秋光好， 
枫叶如丹照嫩寒。 
却折垂杨送归客， 
心随东棹忆华年。
                        </pre>
            </li>
            
            <li>
                <h3>
                    送Ｏ．Ｅ．君携兰归国
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    近现代, 鲁迅</p>
                <pre>椒焚桂折佳人老， 
独托幽岩展素心。 
岂惜芳馨遗远者， 
故乡如醉有荆榛。
                        </pre>
            </li>
            
            <li>
                <h3>
                    阻郁达夫移家杭州
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>钱王登假仍如在， 
伍相随波不可寻。 
平楚日和憎健翮， 
小山香满蔽高岑。 
坟坛冷落将军岳， 
梅鹤凄凉处士林。 
何似举家游旷远， 
风波浩荡足行吟。
                        </pre>
            </li>
            
            <li>
                <h3>
                    题《呐喊》
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    近现代, 鲁迅</p>
                <pre>弄文罹文网， 
抗世违世情。 
积毁可销骨， 
空留纸上声。
                        </pre>
            </li>
            
            <li>
                <h3>
                    题《彷徨》
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    近现代, 鲁迅</p>
                <pre>寂寞新文苑， 
平安旧战场。 
两间余一卒， 
荷戟独彷徨。
                        </pre>
            </li>
            
            <li>
                <h3>
                    题三义塔
                </h3>
                <p><strong>形式:</strong>
                    七律
                </p>
                <p><strong>标签:</strong>
                    近现代, 鲁迅</p>
                <pre>奔霆飞焰歼人子， 
败井颓垣剩饿鸠。 
偶值大心离火宅， 
终遗高塔念瀛洲。 
精禽梦觉仍衔石， 
斗士诚坚共抗流。 
度尽劫波兄弟在， 
相逢一笑泯恩仇。
                        </pre>
            </li>
            
    </ul>
</body>

</html>