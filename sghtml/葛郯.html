<!DOCTYPE html>
<html lang="zh-CN">

<head>
    <meta charset="UTF-8">
    <title>
        葛郯
    </title>
</head>

<body>
    <h1>
        葛郯
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    兰陵王
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>乱烟簇。 
帘外青山渐肃。 
莲房静。 
荷盖半残， 
欲放清涟媚溪绿。 
凭高送远目。 
飞起沧洲雁骛。 
寒窗静， 
茶碗未深， 
一枕胡床画眠足。 
闲行问松菊。 
今□雨谁家， 
空对银烛。 
箫声忽下瑶台曲。 
看鹤舞风动， 
乌啼云起， 
何须舟内怨女哭。 
抱琴写幽独。 
情触。 
会相续。 
况节近中元， 
月浪翻屋。 
长鲸愁晓寒蟾促。 
要百柁倾□， 
万花流玉。 
山肴倒尽， 
又空腹， 
鲙野蔌。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>冯夷微怒， 
被鲛人水府， 
织成绡縠。 
何处飞来双白鹭， 
点破一溪寒玉。 
岸柳烟迷， 
海棠酒困， 
赢得春眠足。 
凭栏搔首， 
为谁消遣愁目。 
遥想居士床头， 
竹渠新雨， 
溜瓮中春醁。 
不惜千锺为客寿， 
倒卧南山新绿。 
晚月催归， 
春风留住， 
费尽纱笼烛。 
恍疑仙洞， 
梦游天柱林屋。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>风雨半摧残， 
一园花老。 
绿遍池塘夜来草。 
看花何处， 
莫被此花相恼。 
世间多少事， 
邯郸道。 
凭远下临， 
暗尘飞绕。 
数点烟中树、水村小。 
斜阳且住， 
为我花间留照。 
从教红满地， 
何须扫。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>双鞬锦领出西山。 
戎幕护旌旗。 
横槊春风百咏， 
临淮夜月千卮。 
风流樽俎， 
琼花破艳， 
红药攒枝。 
赏尽竹西歌吹， 
珠帘十里香迷。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>空中雨阁。 
一段轻阴， 
翠铺林薄。 
橘内仙翁， 
棋边公子， 
共成清乐。 
主人有井留车， 
看席上、云轻柳弱。 
斗转檐头， 
鸡鸣窗外， 
无人知觉。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>年来惯行役， 
楚尾又吴头。 
餐霞吸露， 
何事佳处辄迟留。 
云听渔舟夜唱， 
花落牧童横笛， 
占尽五湖秋。 
胡床兴不浅， 
人在庾公楼。 
绣帘卷， 
曲阑暝， 
翠鬟愁。 
森罗万象， 
与渠诗里一时收。 
天设四桥风月， 
地会三州山水， 
邀我伴沙鸥。 
明朝起归梦， 
一枕过苹洲。
                        </pre>
            </li>
            
            <li>
                <h3>
                    江神子·江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>粼粼白水护青田。 
想真仙。 
弄清莲。 
十里香风， 
吹下碧云天。 
月在草堂人未寝， 
松竹暗， 
水涓涓。 
夜阑何事悄无言。 
怨空传。 
事难圆。 
欲借寒光， 
谁与伴清妍。 
待得凌波人肯住， 
呼玉笛， 
劝金船。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>藐姑仙子， 
天外谁为侣。 
八极浮游气为驭。 
看朝餐沆瀣， 
暮饮醍醐， 
瑶台冷， 
吹落九天风露。 
翠空云幕净， 
宝鉴无尘， 
碧树秋来暗消暑。 
残夜水明楼， 
影落寒溪， 
行人起、沙头唤渡。 
任角声、吹落小梅花， 
梦不到渔翁， 
一蓑烟雨。
                        </pre>
            </li>
            
            <li>
                <h3>
                    满庭霜·满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>红叶飞时， 
青山缺处， 
云横秋影斜阳。 
凤凰旌节， 
何事到吾乡。 
要见大江东去， 
寒光静、水与天长。 
人争看， 
恩袍焕锦， 
新惹御炉香。 
满城， 
夸盛事， 
两邦鼓吹， 
几部笙簧。 
看万红千翠， 
簇拥云裳。 
况是重阳近也， 
萸露紫、菊吐轻黄。 
休辞醉， 
明朝一枕， 
歌韵尚悠扬。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>家住苕西， 
小池映、青山一曲。 
翠深里、猿呼鹤应， 
短墙低屋。 
麦影离离翻翠浪， 
泉声НН敲寒玉。 
怪夜来、有蚁出糟床， 
篘新绿。 
和月种， 
南阳菊。 
饶云买， 
淇园竹。 
任蛮争触战， 
世间荣辱。 
两目未消凭远恨， 
一筇费尽登山足。 
便棹舟、炊火荻花中， 
鲈鱼熟。
                        </pre>
            </li>
            
            <li>
                <h3>
                    玉蝴蝶
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 葛郯</p>
                <pre>忆昨苕溪， 
惯弄五亭月笛， 
四水烟蓑。 
何事毗檀门外， 
马驻长坡。 
野花中、乱红杳霭， 
小桥外、叠翠嵯峨。 
且颜酡。 
但存长袖， 
舞倒婆娑。 
云何。 
主盟惠政， 
春行五马， 
月皎千波。 
赢得宾僚， 
听隔墙、无事高歌。 
帐烟寒、瑞麟影坠， 
帘雾细、宝鸭香多。 
试蹉跎。 
一枰落日， 
又送焦柯。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 葛郯</p>
                <pre>千树家园锁旧津。 
谁移数点在孤村。 
海仙探蕊禽留影， 
楚客穿花蝶舞魂。 
桥断港， 
水横门。 
残霞零落晚烟昏。 
只因留住三更月， 
暗里香来别是春。
                        </pre>
            </li>
            
    </ul>
</body>

</html>