<!DOCTYPE html>
<html lang="zh-CN">

<head>
    <meta charset="UTF-8">
    <title>
        李迥秀
    </title>
</head>

<body>
    <h1>
        李迥秀
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李迥秀，字茂之，泾阳人。初为相州参军，后累官凤阁舍人。长安中，同平章事。中宗朝，终兵部尚书。卒赠侍中。诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    夜宴安乐公主宅
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 李迥秀</p>
                <pre>金榜岧峣云里开， 
玉箫参差天际回。 
莫惊侧弁还归路， 
只为平阳歌舞催。
                        </pre>
            </li>
            
            <li>
                <h3>
                    奉和九日幸临渭亭登高应制得风字
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李迥秀</p>
                <pre>重九临商节， 
登高出汉宫。 
正逢萸实满， 
还对菊花丛。 
霁云开就日， 
仙藻丽秋风。 
微臣预在镐， 
窃抃遂无穷。
                        </pre>
            </li>
            
            <li>
                <h3>
                    奉和九月九日登慈恩寺浮图应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 李迥秀</p>
                <pre>沙界人王塔， 
金绳梵帝游。 
言从祇树赏， 
行玩菊丛秋。 
御酒调甘露， 
天花拂彩旒。 
尧年将佛日， 
同此庆时休。
                        </pre>
            </li>
            
            <li>
                <h3>
                    奉和幸安乐公主山庄应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李迥秀</p>
                <pre>诘旦重门闻警跸， 
传言太主奏山林。 
是日回舆罗万骑， 
此时欢喜赐千金。 
鹭羽凤箫参乐曲， 
荻园竹径接帷阴。 
手舞足蹈方无已， 
万年千岁奉薰琴。
                        </pre>
            </li>
            
    </ul>
</body>

</html>