<!DOCTYPE html>
<html lang="zh-CN">

<head>
    <meta charset="UTF-8">
    <title>
        钱霖
    </title>
</head>

<body>
    <h1>
        钱霖
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    台城路
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 钱霖</p>
                <pre>碧云深处遥天暮， 
经年雁书沉影。 
雨散梅魂， 
风醒草梦， 
还见春回乡井。 
花明柳暝。 
念贾箧香空， 
谢池诗冷。 
流水斜阳， 
旧家那是旧风景。 
怀思横泖雅趣， 
故人吟啸里， 
得意酬领。 
谱缀台城， 
缄传倩水， 
肯把俊游重省。 
凭高倚迥。 
纵老兴犹浓， 
不堪驰骋。 
隔断相思， 
浦潮波万顷。
                        </pre>
            </li>
            
            <li>
                <h3>
                    春草碧
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 钱霖</p>
                <pre>客窗闲理清商谱。 
弹到断肠声， 
伤今古。 
自怜素发无多， 
犹记纹疏夜深语。 
空剩旧时踪。 
迷南浦。 
梨花燕子清明， 
谁家院宇。 
没个好情怀， 
杯慵举。 
天涯行李萧萧， 
还是新愁老羁旅。 
那更落花深， 
红如雨。
                        </pre>
            </li>
            
            <li>
                <h3>
                    清江引
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 钱霖</p>
                <pre>恩情已随纨扇歇， 
攒到愁时节。 
梧桐一叶秋， 
砧杵千家月， 
多的是几声儿檐外铁。
                        </pre>
            </li>
            
            <li>
                <h3>
                    锁窗寒
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 钱霖</p>
                <pre>书带生香， 
忘忧弄色， 
四窗虚悄。 
茅茨净覆， 
栋宇洗空文藻。 
卷珠帘， 
雨痕暮收， 
绮罗静隔红尘岛。 
对纸屏素榻， 
拂潭烟树， 
扫檐风条。 
深窈。 
西园晓。 
似日照炉峰， 
数声啼鸟。 
琼莲倚盖， 
晓水靓妆孤袅。 
浣花溪， 
尚余旧春， 
＊芳剩馥吟未了。 
望东林， 
小径斜通， 
梦约香山老。
                        </pre>
            </li>
            
    </ul>
</body>

</html>