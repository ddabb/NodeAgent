<!DOCTYPE html>
<html lang="zh-CN">

<head>
    <meta charset="UTF-8">
    <title>
        柳公绰
    </title>
</head>

<body>
    <h1>
        柳公绰
    </h1>
    <p><strong>朝代:</strong>
        唐代
    </p>
    <p><strong>生平:</strong>
        柳公绰，字宽，京兆华原人。举贤良方正，直言极谏。武元衡节度剑南，与裴度俱为判官，相引重，召为吏部郎中。元和初，进太医箴，迁御史中丞，历六镇。太和中，终兵部尚书。性耿介，有大臣节。为文不尚浮靡，所取士如许康佐、郑郎、卢简辞、崔玙、夏侯孜、李拭、韦长，皆知名显贵。  诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    和武相锦楼玩月得浓字
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 柳公绰</p>
                <pre>此夜年年月， 
偏宜此地逢。 
近看江水浅， 
遥辨雪山重。 
万井金花肃， 
千林玉露浓。 
不唯楼上思， 
飞盖亦陪从。
                        </pre>
            </li>
            
            <li>
                <h3>
                    赠毛仙翁
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 柳公绰</p>
                <pre>桃源千里远， 
花洞四时春。 
中有含真客， 
长为不死人。 
松高枝叶茂， 
鹤老羽毛新。 
莫遣同篱槿， 
朝荣暮化尘。
                        </pre>
            </li>
            
            <li>
                <h3>
                    题梓州牛头寺
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 柳公绰</p>
                <pre>一出西城第二桥， 
两边山木晚萧萧。 
井花净洗行人耳， 
留听溪声入夜潮。
                        </pre>
            </li>
            
    </ul>
</body>

</html>