<!DOCTYPE html>
<html lang="zh-CN">

<head>
    <meta charset="UTF-8">
    <title>
        魏扶
    </title>
</head>

<body>
    <h1>
        魏扶
    </h1>
    <p><strong>朝代:</strong>
        唐代
    </p>
    <p><strong>生平:</strong>
        魏扶，太和四年进士第，大中三年兵部侍郎同平章事。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一七令·赋愁
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 魏扶</p>
                <pre>愁。 
迥野， 
深秋。 
生枕上， 
起眉头。 
闺阁危坐， 
风尘远游。 
巴猿啼不住， 
谷水咽还流。 
送客泊舟入浦， 
思乡望月登楼。 
烟波早晚长羁旅， 
弦管终年乐五侯。
                        </pre>
            </li>
            
            <li>
                <h3>
                    和白敏中圣德和平致兹休运岁终……
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 魏扶</p>
                <pre>萧关新复旧山川， 
古戍秦原景象鲜。 
戎虏乞降归惠化， 
皇威渐被慑腥膻。 
穹庐远戍烟尘灭， 
神武光扬竹帛传。 
左衽尽知歌帝泽， 
从兹不更备三边。
                        </pre>
            </li>
            
            <li>
                <h3>
                    贡院题
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 魏扶</p>
                <pre>梧桐叶落满庭阴， 
锁闭朱门试院深。 
曾是昔年辛苦地， 
不将今日负初心。
                        </pre>
            </li>
            
    </ul>
</body>

</html>