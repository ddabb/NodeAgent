<!DOCTYPE html>
<html lang="zh-CN">

<head>
    <meta charset="UTF-8">
    <title>
        杨炎
    </title>
</head>

<body>
    <h1>
        杨炎
    </h1>
    <p><strong>朝代:</strong>
        唐代
    </p>
    <p><strong>生平:</strong>
        杨炎，字公南，凤翔人。初为河西节度掌书记，拜起居舍人。历礼部郎中，迁中书舍人，与常衮并掌纶诰。衮长于除书，炎善于德音，时称&amp;quot;常杨&amp;quot;。进吏部侍郎，坐附元载，贬道州司马。德宗即位，崔祐甫荐其文学器用，上亦自闻其名，拜门下侍郎同平章事。再贬崖州司马。炎初奏请内府租赋仍归左藏库，及定两税法，颇有嘉声。专政后，惟务报雠构害，意为爱憎，卒至赐死。集十卷。今存诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    流崖州至鬼门关作
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 杨炎</p>
                <pre>一去一万里， 
千知千不还。 
崖州何处在， 
生度鬼门关。
                        </pre>
            </li>
            
            <li>
                <h3>
                    赠元载歌妓
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 杨炎</p>
                <pre>雪面淡眉天上女， 
凤箫鸾翅欲飞去。 
玉山翘翠步无尘， 
楚腰如柳不胜春。
                        </pre>
            </li>
            
    </ul>
</body>

</html>