<!DOCTYPE html>
<html lang="zh-CN">

<head>
    <meta charset="UTF-8">
    <title>
        皇甫松
    </title>
</head>

<body>
    <h1>
        皇甫松
    </h1>
    <p><strong>朝代:</strong>
        唐代
    </p>
    <p><strong>生平:</strong>
        皇甫松，一名嵩，字子奇，睦州（今浙江建德）人。生卒年不详。唐工部郎中皇甫湜之子。工诗词，尤擅竹枝小令。能自制新声。《花间集》录其词十二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    劝僧酒
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 皇甫松</p>
                <pre>劝僧一杯酒， 
共看青青山。 
酣然万象灭， 
不动心印闲。
                        </pre>
            </li>
            
            <li>
                <h3>
                    古松感兴
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 皇甫松</p>
                <pre>皇天后土力， 
使我向此生。 
贵贱不我均， 
若为天地情。 
我家世道德， 
旨意匡文明。 
家集四百卷， 
独立天地经。 
寄言青松姿， 
岂羡朱槿荣。 
昭昭大化光， 
共此遗芳馨。
                        </pre>
            </li>
            
            <li>
                <h3>
                    天仙子
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 皇甫松</p>
                <pre>晴野鹭鸶飞一只， 
水葓花发秋江碧。 
刘郎此日别天仙， 
登绮席， 
泪珠滴， 
十二晚峰青历历。 
踯躅花开红照水， 
鹧鸪飞绕青山觜。 
行人经岁始归来， 
千万里， 
错相倚， 
懊恼天仙应有以。
                        </pre>
            </li>
            
            <li>
                <h3>
                    怨回纥
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 皇甫松</p>
                <pre>祖席驻征棹， 
开帆候信潮。 
隔筵桃叶泣， 
吹管杏花飘。 
船去鸥飞阁， 
人归尘上桥。 
别离惆怅泪， 
江路湿红蕉。
                        </pre>
            </li>
            
            <li>
                <h3>
                    抛球乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 皇甫松</p>
                <pre>红拨一声飘， 
轻裘坠越绡， 
坠越绡。 
带翻金孔雀， 
香满绣蜂腰。 
少少抛分数， 
花枝下索饶。
                        </pre>
            </li>
            
            <li>
                <h3>
                    摘得新
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 皇甫松</p>
                <pre>酌一卮， 
须教玉笛吹。 
锦筵红蜡烛， 
莫来迟。 
繁红一夜经风雨， 
是空枝。
                        </pre>
            </li>
            
            <li>
                <h3>
                    杂曲歌辞·杨柳枝
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 皇甫松</p>
                <pre>春入行宫映翠微， 
玄宗侍女舞烟丝。 
如今柳向空城绿， 
玉笛何人更把吹。 
烂熳春归水国时， 
吴王宫殿柳垂丝。 
黄莺长叫空闺畔， 
西子无因更得知。
                        </pre>
            </li>
            
            <li>
                <h3>
                    杂曲歌辞·浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 皇甫松</p>
                <pre>滩头细草接疏林， 
浪恶罾船半欲沉。 
宿鹭眠洲非旧浦， 
去年沙觜是江心。 
蛮歌豆蔻北人愁， 
松雨蒲风夜艇秋。 
浪起鵁鶄眠不得， 
寒沙细细入江流。
                        </pre>
            </li>
            
            <li>
                <h3>
                    杨柳枝词二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 皇甫松</p>
                <pre>烂漫春归水国时， 
吴王宫殿柳丝垂。 
黄莺长叫空闺畔， 
西子无因更得知。 
春入行宫映翠微， 
玄宗侍女舞烟丝。 
如今柳向空城绿， 
玉笛何人更把吹。
                        </pre>
            </li>
            
            <li>
                <h3>
                    梦江南
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 皇甫松</p>
                <pre>楼上寝， 
残月下帘旌。 
梦见秣陵惆怅事， 
桃花柳絮满江城。 
双髻坐吹笙。
                        </pre>
            </li>
            
            <li>
                <h3>
                    梦江南·兰烬落
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 皇甫松</p>
                <pre>兰烬落， 
屏上暗红蕉。 
闲梦江南梅熟日， 
夜船吹笛雨萧萧。 
人语驿边桥。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 皇甫松</p>
                <pre>蛮歌豆蔻北人愁， 
浦雨杉风野艇秋。 
浪起□□眠不得， 
寒沙细细入江流。
                        </pre>
            </li>
            
            <li>
                <h3>
                    登郭隗台
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 皇甫松</p>
                <pre>燕相谋在兹， 
积金黄巍巍。 
上者欲何颜， 
使我千载悲。
                        </pre>
            </li>
            
            <li>
                <h3>
                    竹枝
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 皇甫松</p>
                <pre>斜江风起（竹枝）动横波（女儿）， 
劈开莲子（竹枝）苦心多（女儿）。
                        </pre>
            </li>
            
            <li>
                <h3>
                    采莲子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 皇甫松</p>
                <pre>菡萏香连十顷陂（举棹）， 
小姑贪戏采莲迟（年少）。 
晚来弄水船头湿（举棹）， 
更脱红裙裹鸭儿（年少）。
                        </pre>
            </li>
            
    </ul>
</body>

</html>