<!DOCTYPE html>
<html lang="zh-CN">

<head>
    <meta charset="UTF-8">
    <title>
        翁合
    </title>
</head>

<body>
    <h1>
        翁合
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 翁合</p>
                <pre>口诵百中经， 
手运周天数。 
试问薇垣一小星， 
谁知是、韩王普。 
知得客星来， 
知得贤人聚。 
我若乘槎犯斗牛， 
莫向常人语。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 翁合</p>
                <pre>世事今如许。 
祗先生、寿身寿国， 
尚堪撑拄。 
一脉宽仁忠厚意， 
留到如今可数。 
问谁是、擎天一柱。 
名节难全官职易， 
这娥眉、肯效争妍妒。 
几而作， 
色斯举。 
沧州万顷舟横渡。 
对和风、桃花流水， 
一蓑烟雨。 
亲得紫阳传正印， 
且作斯文宗主。 
世望皋夔伊傅。 
天意须酬平治愿， 
抚参同、一卷长生谱。 
平治了， 
仙为侣。
                        </pre>
            </li>
            
    </ul>
</body>

</html>