<!DOCTYPE html>
<html lang="zh-CN">

<head>
    <meta charset="UTF-8">
    <title>
        张潮
    </title>
</head>

<body>
    <h1>
        张潮
    </h1>
    <p><strong>朝代:</strong>
        唐代
    </p>
    <p><strong>生平:</strong>
        张潮（一作朝），曲阿人。大历中处士。诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张潮</p>
                <pre>寒林苞晚橘， 
风絮露垂杨。 
（《纪事》。 
又见周瑀诗中）
                        </pre>
            </li>
            
            <li>
                <h3>
                    杂曲歌辞·长干行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张潮</p>
                <pre>婿贫如珠玉， 
婿富如埃尘。 
贫时不忘旧， 
富贵多宠新。 
妾本富家女， 
与君为偶匹。 
惠好一何深， 
中门不曾出。 
妾有绣衣裳， 
葳蕤金缕光。 
念君贫且贱， 
易此从远方。 
远方三千里， 
发去悔不已。 
日暮情更来， 
空望去时水。 
孟夏麦始秀， 
江上多南风。 
商贾归欲尽， 
君今尚巴东。 
巴东有巫山， 
窈窕神女颜。 
常恐游此山， 
果然不知还。
                        </pre>
            </li>
            
            <li>
                <h3>
                    江南行
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张潮</p>
                <pre>茨菰叶烂别西湾， 
莲子花开犹未还。 
妾梦不离江水上， 
人传郎在凤凰山。
                        </pre>
            </li>
            
            <li>
                <h3>
                    襄阳行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张潮</p>
                <pre>玉盘转明珠， 
君心无定准。 
昨见襄阳客， 
剩说襄阳好无尽。 
襄汉水， 
岘山垂， 
汉水东流风北吹。 
只言一世长娇宠， 
那悟今朝见别离。 
君渡清羌渚， 
知人独不语， 
妾见鸟栖林， 
忆君相思深。 
莫作云间鸿， 
离声顾俦侣。 
尚如匣中剑， 
分形会同处。 
是君妇， 
识君情， 
怨君恨君为此行。 
下床一宿不可保， 
况乃万里襄阳城。 
襄阳传近大堤北， 
君到襄阳莫回惑。 
大堤诸女儿， 
怜钱不怜德。
                        </pre>
            </li>
            
            <li>
                <h3>
                    采莲词
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 张潮</p>
                <pre>朝出沙头日正红， 
晚来云起半江中。 
赖逢邻女曾相识， 
并著莲舟不畏风。
                        </pre>
            </li>
            
            <li>
                <h3>
                    长干行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 张潮</p>
                <pre>忆昔深闺里， 
烟尘不曾识。 
嫁与长干人， 
沙头候风色。 
五月南风兴， 
思君下巴陵。 
八月西风起， 
想君发扬子。 
去来悲如何， 
见少离别多。 
湘潭几日到， 
妾梦越风波。 
昨夜狂风度， 
吹折江头树。 
淼淼暗无边， 
行人在何处。 
北客真三公， 
朱衣满江中。 
薄暮来投宿， 
数朝不肯东。 
好乘浮云骢， 
佳期兰渚东。 
鸳鸯绿浦上， 
翡翠锦屏中。 
自怜十五馀， 
颜色桃花红。 
那作商人妇， 
愁水复愁风。
                        </pre>
            </li>
            
    </ul>
</body>

</html>