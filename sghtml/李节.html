<!DOCTYPE html>
<html lang="zh-CN">

<head>
    <meta charset="UTF-8">
    <title>
        李节
    </title>
</head>

<body>
    <h1>
        李节
    </h1>
    <p><strong>朝代:</strong>
        元代
    </p>
    <p><strong>生平:</strong>
        李节，登大中进士第，尝为河东节度卢钧巡官。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 李节</p>
                <pre>纸帐春温， 
春睡稳、窗槐摇绿。 
吾老矣、不堪重著， 
翠围红簇。 
千古清风荆布在， 
一家乐事糟糠足。 
笑杜陵、憔悴漫多情， 
须燕玉。 
求凤意， 
传新曲。 
骖鸾梦， 
从渠续。 
问临邛何贱， 
会稽何辱。 
畎亩岂无天下士， 
斧斤不到山中木。 
但莫教、风雨两雏鸠， 
危枝宿。
                        </pre>
            </li>
            
            <li>
                <h3>
                    赠释疏言还道林寺诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 李节</p>
                <pre>湘川狺狺兮俗犷且佷， 
利杀业偷兮吏莫之驯。 
繄释氏兮易暴使仁， 
释何在兮释在斯文， 
湘水滔滔兮四望何依， 
猿狖腾拏兮云树飞飞。 
月沉浦兮烟暝山， 
樯席卷兮橹床闲。 
偃仰兮啸咏， 
鼓长江兮何时还。 
湘川超忽兮落日啘啘， 
松覆秋亭兮兰被春苑。 
上人去兮几千里， 
何日同游兮湘川水。
                        </pre>
            </li>
            
    </ul>
</body>

</html>