<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘损
    </title>
</head>

<body>
    <h1>
        刘损
    </h1>
    <p><strong>朝代:</strong>
        唐代
    </p>
    <p><strong>生平:</strong>
        刘损，咸通诗人。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    愤惋诗三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 刘损</p>
                <pre>宝钗分股合无缘， 
鱼在深渊日在天。 
得意紫鸾休舞镜， 
断踪青鸟罢衔笺。 
金杯倒覆难收水， 
玉轸倾欹懒续弦。 
从此蘼芜山下过， 
只应将泪比黄泉。 
鸾辞旧伴知何止， 
凤得新梧想称心。 
红粉尚存香幕幕， 
白云将散信沈沈。 
已休磨琢投泥玉， 
懒更经营买笑金。 
愿作山头似人石， 
丈夫衣上泪痕深。 
旧尝游处遍寻看， 
睹物伤情死一般。 
买笑楼前花已谢， 
画眉窗下月空残。 
云归巫峡音容断， 
路隔星河去住难。 
莫道诗成无泪下， 
泪如泉滴亦须干。
                        </pre>
            </li>
            
    </ul>
</body>

</html>