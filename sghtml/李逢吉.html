<!DOCTYPE html>
<html lang="zh-CN">

<head>
    <meta charset="UTF-8">
    <title>
        李逢吉
    </title>
</head>

<body>
    <h1>
        李逢吉
    </h1>
    <p><strong>朝代:</strong>
        唐代
    </p>
    <p><strong>生平:</strong>
        李逢吉，字虚舟，陇西人，登进士第。元和、长庆两朝，尝再为宰相。太和中，以司徒致仕。卒谥曰成。其诗与令狐楚同编者名《断金集》，今存八首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    再赴襄阳，辱宣武相公贻诗，今用奉酬
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李逢吉</p>
                <pre>解韍辞丹禁， 
扬旌去赤墀。 
自惊非素望， 
何力及清时。 
又据三公席， 
多惭四老祠。 
岘山风已远， 
棠树事难追。 
江汉饶春色， 
荆蛮足梦思。 
唯怜吐凤句， 
相示凿龙期。
                        </pre>
            </li>
            
            <li>
                <h3>
                    和严揆省中宿斋遇令狐员外当直之作
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李逢吉</p>
                <pre>致斋分直宿南宫， 
越石卢谌此夜同。 
位极班行犹念旧， 
名题章奏亦从公。 
曾驱爪士三边静， 
新赠髯参六义穷。 
竟夕文昌知有月， 
可怜如在庾楼中。
                        </pre>
            </li>
            
            <li>
                <h3>
                    奉送李相公重镇襄阳
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李逢吉</p>
                <pre>海内埏埴遍， 
汉阴旌旆还。 
望留丹阙下， 
恩在紫霄间。 
冰雪背秦岭， 
风烟经武关。 
树皆人尚爱， 
辕即吏曾攀。 
自惜两心合， 
相看双鬓斑。 
终期谢戎务， 
同隐凿龙山。
                        </pre>
            </li>
            
            <li>
                <h3>
                    奉酬忠武李相公见寄
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李逢吉</p>
                <pre>直继先朝卫与英， 
能移孝友作忠贞。 
剑门失险曾缚虎， 
淮水安流缘斩鲸。 
黄阁碧幢惟是俭， 
三公二伯未为荣。 
惠连忽赠池塘句， 
又遣羸师破胆惊。
                        </pre>
            </li>
            
            <li>
                <h3>
                    望京楼上寄令狐华州
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李逢吉</p>
                <pre>祇役滞南服， 
颓思属暮年。 
闲上望京台， 
万山蔽其前。 
落日归飞翼， 
连翩东北天。 
涪江适在下， 
为我久潺湲。 
中叶成文教， 
德威清远边。 
颁条信徒尔， 
华发生苍然。 
寄怀三峰守， 
岐路隔云烟。
                        </pre>
            </li>
            
            <li>
                <h3>
                    送令狐秀才赴举
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李逢吉</p>
                <pre>子有雄文藻思繁， 
龆年射策向金门。 
前随鸾鹤登霄汉， 
却望风沙走塞垣。 
独忆忘机陪出处， 
自怜何力继飞翻。 
那堪两地生离绪， 
蓬户长扃行旅喧。
                        </pre>
            </li>
            
            <li>
                <h3>
                    郊庙歌辞·享惠昭太子庙乐章·迎俎酌献
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李逢吉</p>
                <pre>既洁酒醴， 
聿陈熟腥。 
肃将震念， 
昭格储灵。 
展矣礼典， 
薰然德馨。 
愔愔管磬， 
亦具是听。
                        </pre>
            </li>
            
            <li>
                <h3>
                    酬致政杨祭酒见寄
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李逢吉</p>
                <pre>初还相印罢戎旃， 
获守皇居在紫烟。 
妄比酂侯功蔑尔， 
每怀疏傅意悠然。 
应将半俸沾闾里， 
料入中条访洞天。 
十载别离那可道， 
倍令惊喜见来篇。
                        </pre>
            </li>
            
    </ul>
</body>

</html>