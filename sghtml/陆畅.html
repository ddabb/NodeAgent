<!DOCTYPE html>
<html lang="zh-CN">

<head>
    <meta charset="UTF-8">
    <title>
        陆畅
    </title>
</head>

<body>
    <h1>
        陆畅
    </h1>
    <p><strong>朝代:</strong>
        唐代
    </p>
    <p><strong>生平:</strong>
        陆畅，字达夫，吴郡人。元和元年登进士第，为皇太子僚属。后官凤翔少尹。诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    下第后病中
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>献玉频年命未通， 
穷秋成病悟真空。 
笑看朝市趋名者， 
不病那知在病中。
                        </pre>
            </li>
            
            <li>
                <h3>
                    云安公主下降奉诏作催妆诗
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陆畅</p>
                <pre>云安公主贵， 
出嫁五侯家。 
天母亲调粉， 
日兄怜赐花。 
催铺百子帐， 
待障七香车。 
借问妆成未， 
东方欲晓霞。
                        </pre>
            </li>
            
            <li>
                <h3>
                    云安公主出降杂咏催妆二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陆畅</p>
                <pre>天上琼花不避秋， 
今宵织女嫁牵牛。 
万人惟待乘鸾出， 
乞巧齐登明月楼。 
少妆银粉饰金钿， 
端正天花贵自然。 
闻道禁中时节异， 
九秋香满镜台前。
                        </pre>
            </li>
            
            <li>
                <h3>
                    出蓝田关寄董使君
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>万里烟萝锦帐间， 
云迎水送度蓝关。 
七盘九折难行处， 
尽是龚黄界外山。
                        </pre>
            </li>
            
            <li>
                <h3>
                    别刘端公
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 陆畅</p>
                <pre>连骑出都门， 
秋蝉噪高柳。 
落日辞故人， 
自醉不关酒。
                        </pre>
            </li>
            
            <li>
                <h3>
                    坐障
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>白玉为竿丁字成， 
黄金绣带短长轻。 
强遮天上花颜色， 
不隔云中语笑声。
                        </pre>
            </li>
            
            <li>
                <h3>
                    夜到泗州酬崔使君
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>徐城洪尽到淮头， 
月里山河见泗州。 
闻道泗滨清庙磬， 
雅声今在谢家楼。
                        </pre>
            </li>
            
            <li>
                <h3>
                    太子刘舍人邀看花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>年少风流七品官， 
朱衣白马冶游盘。 
负心不报春光主， 
几处偷看红牡丹。
                        </pre>
            </li>
            
            <li>
                <h3>
                    宿陕府北楼奉酬崔大夫二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陆畅</p>
                <pre>楼压黄河山满坐， 
风清水凉谁忍卧。 
人定军州禁漏传， 
不妨秋月城头过。 
一别朱门三四春， 
再来应笑尚风尘。 
昨宵唯有楼前月， 
识是谢公诗酒人。
                        </pre>
            </li>
            
            <li>
                <h3>
                    山出云
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 陆畅</p>
                <pre>灵山蓄云彩， 
纷郁出清晨。 
望树繁花白， 
看峰小雪新。 
映松张盖影， 
依涧布鱼鳞。 
高似从龙处， 
低如触石频。 
浓光藏半岫， 
浅色类飘尘。 
玉叶开天际， 
遥怜占早春。
                        </pre>
            </li>
            
            <li>
                <h3>
                    帘
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>劳将素手卷虾须， 
琼室流光更缀珠。 
玉漏报来过半夜， 
可怜潘岳立踟蹰。
                        </pre>
            </li>
            
            <li>
                <h3>
                    惊雪
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 陆畅</p>
                <pre>怪得北风急， 
前庭如月辉。 
天人宁许巧， 
剪水作花飞。
                        </pre>
            </li>
            
            <li>
                <h3>
                    成都赠别席夔
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>不值分流二江水， 
定应犹得且同行。 
三千里外情人别， 
更被子规啼数声。
                        </pre>
            </li>
            
            <li>
                <h3>
                    成都送别费冠卿
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>红椒花落桂花开， 
万里同游俱未回。 
莫厌客中频送客， 
思乡独上望乡台。
                        </pre>
            </li>
            
            <li>
                <h3>
                    扇
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>宝扇持来入禁宫， 
本教花下动香风。 
姮娥须逐彩云降， 
不可通宵在月中。
                        </pre>
            </li>
            
            <li>
                <h3>
                    新晴爱月
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>野性平生惟爱月， 
新晴半夜睹蝉娟。 
起来自擘纱窗破， 
恰漏清光落枕前。
                        </pre>
            </li>
            
            <li>
                <h3>
                    望毛女峰
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>我种东峰千叶莲， 
此峰毛女始求仙。 
今朝暗算当时事， 
已是人间七万年。
                        </pre>
            </li>
            
            <li>
                <h3>
                    游城东王驸马亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>城外无尘水间松， 
秋天木落见山容。 
共寻萧史江亭去， 
一望终南紫阁峰。
                        </pre>
            </li>
            
            <li>
                <h3>
                    疾愈步庭花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>桃红李白觉春归， 
强步闲庭力尚微。 
从困不扶灵寿杖， 
恐惊花里早莺飞。
                        </pre>
            </li>
            
            <li>
                <h3>
                    筹笔店江亭
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>九折岩边下马行， 
江亭暂歇听江声。 
白云绿树不关我， 
枉与樵人乐一生。
                        </pre>
            </li>
            
            <li>
                <h3>
                    蔷薇花
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>锦窠花朵灯丛醉， 
翠叶眉稠裛露垂。 
莫引美人来架下， 
恐惊红片落燕支。
                        </pre>
            </li>
            
            <li>
                <h3>
                    解内人嘲
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>粉面仙郎选圣朝， 
偶逢秦女学吹箫。 
须教翡翠闻王母， 
不奈乌鸢噪鹊桥。
                        </pre>
            </li>
            
            <li>
                <h3>
                    赠贺若少府
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>十日广陵城里住， 
听君花下抚金徽。 
新声指上怀中纸， 
莫怪潜偷数曲归。
                        </pre>
            </li>
            
            <li>
                <h3>
                    送崔员外使回入京金钩驿逢因赠
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>六星宫里一星归， 
行到金钩近紫微。 
侍史别来经岁月， 
今宵应梦护香衣。
                        </pre>
            </li>
            
            <li>
                <h3>
                    送李山人归山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>来从千山万山里， 
归向千山万山去。 
山中白云千万重， 
却望人间不知处。
                        </pre>
            </li>
            
            <li>
                <h3>
                    送深上人归江南
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>留得莲花偈付谁， 
独携金策欲归时。 
江南无限萧家寺， 
曾与白云何处期。
                        </pre>
            </li>
            
            <li>
                <h3>
                    送独孤秀才下第归太白山
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>逸翮暂时成落羽， 
将归太白赏灵踪。 
须寻最近碧霄处， 
拟倩和云买一峰。
                        </pre>
            </li>
            
            <li>
                <h3>
                    长安新晴
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>九重深浅人不知， 
金殿玉楼倚朝日。 
一夜城中新雨晴， 
御沟流得宫花出。
                        </pre>
            </li>
            
            <li>
                <h3>
                    闻早蝉
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 陆畅</p>
                <pre>落日早蝉急， 
客心闻更愁。 
一声来枕上， 
梦里故园秋。
                        </pre>
            </li>
            
            <li>
                <h3>
                    阶
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>甃玉编金次第平， 
花纹隐起踏无声。 
几重便上华堂里， 
得见天人吹凤笙。
                        </pre>
            </li>
            
            <li>
                <h3>
                    陕州逢窦巩同宿，寄江陵韦协律
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>共出丘门岁九霜， 
相逢凄怆对离觞。 
荆南为报韦从事， 
一宿同眠御史床。
                        </pre>
            </li>
            
            <li>
                <h3>
                    题商山庙
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>商洛秦时四老翁， 
人传羽化此山空。 
若无仙眼何由见， 
总在庙前花洞中。
                        </pre>
            </li>
            
            <li>
                <h3>
                    题悟公禅堂
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>临坛付法十三春， 
家本长城若下人。 
芸阁少年应不识， 
南山钞主是前身。
                        </pre>
            </li>
            
            <li>
                <h3>
                    题独孤少府园林
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>四面青山是四邻， 
烟霞成伴草成茵。 
年年洞口桃花发， 
不记曾经迷几人。
                        </pre>
            </li>
            
            <li>
                <h3>
                    题自然观
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陆畅</p>
                <pre>剑阁门西第一峰， 
道陵成道有高踪。 
行人若上升仙处， 
须拨白云三四重。
                        </pre>
            </li>
            
    </ul>
</body>

</html>