<!DOCTYPE html>
<html lang="zh-CN">

<head>
    <meta charset="UTF-8">
    <title>
        严参
    </title>
</head>

<body>
    <h1>
        严参
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 严参</p>
                <pre>曰归去来， 
归去来兮， 
吾将安归。 
但有东篱菊， 
有西园桂， 
有南溪月， 
有北山薇。 
蜂则有房， 
鱼还有穴， 
蚁有楼台兽有依。 
吾应有、云中旧隐， 
竹里柴扉。 
人间征路熹微。 
看处处丹枫白露晞。 
况寒原衰草， 
牛羊来下， 
淡烟秋水， 
鲈鳜初肥。 
自笑平生， 
颓然骨相， 
只合持竿坐钓矶。 
都休也， 
对西风无语， 
落日斜晖。
                        </pre>
            </li>
            
    </ul>
</body>

</html>