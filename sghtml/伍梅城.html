<!DOCTYPE html>
<html lang="zh-CN">

<head>
    <meta charset="UTF-8">
    <title>
        伍梅城
    </title>
</head>

<body>
    <h1>
        伍梅城
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 伍梅城</p>
                <pre>极知君、腰骑鹤， 
此心与水相似。 
梧桐叶上黄昏雨， 
恨杀无情流水。 
滔滔地。 
今日大江头， 
明日人千里。 
君思往事。 
两袖淮云， 
一轮明月， 
要亦寻常耳。 
君去也， 
我亦扁舟东矣。 
尊前何惜同醉。 
五年未老君犹健， 
五十行当富贵。 
书频寄。 
报王粲、何时可决荆州计。 
俱胝一纸。 
更细算何时， 
五星同会， 
天下太平未。
                        </pre>
            </li>
            
            <li>
                <h3>
                    最高楼
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 伍梅城</p>
                <pre>知君久， 
勘破利名关。 
未老得先闲。 
今年最喜吟身健， 
生朝更觉酒肠宽。 
且随宜， 
将秫种， 
买花看。 
门外吏、催科无一迹。 
窗下客、谈诗常经日。 
儿玉树， 
弟金兰。 
华堂举案齐眉乐， 
锦天歌客笑声欢。 
问何如， 
福东海， 
寿南山。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 伍梅城</p>
                <pre>甲子头春雨。 
知老天、净冼荆扬， 
十年烟雾。 
夜半堕中星一颗， 
飞下五云深处。 
帝亲敕、六丁呵护。 
须信斯人为世瑞， 
非人龙、定是文中虎。 
关世道， 
系天数。 
此儿殊怕人惊顾。 
况当家、廷评为祖， 
大中为父。 
料想廷评公一笑， 
笑对大中共语。 
应自把、小程夸取。 
会见九州熙白日， 
做状元、宰相荣门户。 
年正少， 
四亲具。
                        </pre>
            </li>
            
            <li>
                <h3>
                    醉蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 伍梅城</p>
                <pre>倚东风笑问。 
落红啼鴂， 
清明来未。 
小雨弄晴， 
做轻寒天气。 
南极光中， 
五云深处， 
人庆千秋岁。 
翡翠屏间， 
琉璃帘下， 
彩衣明媚。 
九老风流， 
五候家数， 
如此乾坤， 
有人如此。 
天正烦君， 
作江南一瑞。 
世上今秦， 
山中古晋， 
尽不经吾意。 
但要牡丹， 
年年今日， 
伴人沈醉。
                        </pre>
            </li>
            
    </ul>
</body>

</html>