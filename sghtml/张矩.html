<!DOCTYPE html>
<html lang="zh-CN">

<head>
    <meta charset="UTF-8">
    <title>
        张矩
    </title>
</head>

<body>
    <h1>
        张矩
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    应天长
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张矩</p>
                <pre>曙林带暝， 
晴霭弄霏， 
莺花未认游客。 
草色旧迎雕辇， 
蒙茸暗香陌。 
秋千架， 
闲晓索。 
正露洗、绣鸳痕窄。 
费人省， 
隔夜浓欢， 
酲处先觉。 
重过涌金楼， 
画舫红旌， 
催向段桥泊。 
又怕晚天无准， 
东风妒芳约。 
垂杨岸， 
今胜昨。 
水院近、占先春酌。 
恁时候， 
不道归来， 
香断灯落。
                        </pre>
            </li>
            
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张矩</p>
                <pre>又吴尘、暗斑吟袖， 
西湖深处能浣。 
晴云片片平波影， 
飞趁棹歌声远。 
回首唤。 
仿佛记、春风共载斜阳岸。 
轻携分短。 
怅柳密藏桥， 
烟浓断径， 
隔水语音换。 
思量遍。 
前度高阳酒伴。 
离踪悲事何限。 
双峰塔露书空颖， 
情共暮鸦盘转。 
归兴懒。 
悄不似、留眠水国莲香畔。 
灯帘晕满。 
正蠹帙逢迎， 
沈煤半冷， 
风雨闭宵馆。
                        </pre>
            </li>
            
            <li>
                <h3>
                    梅子黄时雨
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张矩</p>
                <pre>云宿江楼， 
爱留人夜语， 
频断灯炷。 
奈倦情如醉， 
黑甜清午。 
谩道迎薰何曾是， 
簟纹成浪衣成雨。 
茶瓯注。 
新期竹院， 
残梦莲渚。 
应误。 
重帘凄伫。 
记并刀剪翠， 
秋扇留句。 
信那回轻道， 
而今归否。 
十二曲阑随意凭， 
楚天不放斜阳暮。 
沉吟处。 
池草暗喧蛙鼓。
                        </pre>
            </li>
            
    </ul>
</body>

</html>