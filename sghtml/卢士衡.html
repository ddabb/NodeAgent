<!DOCTYPE html>
<html lang="zh-CN">

<head>
    <meta charset="UTF-8">
    <title>
        卢士衡
    </title>
</head>

<body>
    <h1>
        卢士衡
    </h1>
    <p><strong>朝代:</strong>
        唐代
    </p>
    <p><strong>生平:</strong>
        后唐天成二年进士。集一卷，今存诗七首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    僧房听雨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 卢士衡</p>
                <pre>古寺松轩雨声别， 
寒窗听久诗魔发。 
记得年前在赤城， 
石楼梦觉三更雪。
                        </pre>
            </li>
            
            <li>
                <h3>
                    再游紫阳洞重题小松
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 卢士衡</p>
                <pre>仙家种此充朝食， 
叶叶枝枝造化力。 
去年见时似鹤高， 
今年萧骚八九尺。 
不同矮桧终委地， 
定向晴空倚天碧。 
好期逸士统贞根， 
昂枝点破秋苔色。 
寻思凡眼重花开， 
宁知此木超尘埃。 
只是十年五年间， 
堪作大厦之宏材。
                        </pre>
            </li>
            
            <li>
                <h3>
                    寄天台道友
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 卢士衡</p>
                <pre>相思遥指玉霄峰， 
怅望江山阻万重。 
会隔晓窗闻法鼓， 
几同寒榻听疏钟。 
别来知子长餐柏， 
吟处将谁对倚松。 
且住人间行圣教， 
莫思天路便登龙。
                        </pre>
            </li>
            
            <li>
                <h3>
                    松
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 卢士衡</p>
                <pre>云外千寻好性灵， 
伴杉陪柏事孤贞。 
招呼暑气终无分， 
应和凉风别有声。 
细雨洒时花旋落， 
道人食处叶重生。 
如逢郢匠垂搜采， 
为栋为梁力不轻。
                        </pre>
            </li>
            
            <li>
                <h3>
                    游灵溪观
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 卢士衡</p>
                <pre>云藏宝殿风尘外， 
粉壁松轩入看初。 
话久仙童颜色老， 
病来玄鹤羽毛疏。 
樵翁接引寻红术， 
道士留连说紫书。 
不为壮心降未得， 
便堪从此玩清虚。
                        </pre>
            </li>
            
            <li>
                <h3>
                    灵溪老松歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 卢士衡</p>
                <pre>灵溪古观坛西角， 
千尺鳞皴栋梁朴。 
横出一枝戛楼阁， 
直上一枝扫寥廓。 
白石苍苔拥根脚， 
月明风撼寒光落。 
有时风雨晦暝摆， 
撼若黑龙之腾跃。 
合生于象外峰峦， 
枉滞乎人间山岳。 
安得巨灵受请托， 
拔向青桂白榆边。
                        </pre>
            </li>
            
            <li>
                <h3>
                    花落
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 卢士衡</p>
                <pre>迎风啸未已， 
和雨落穀穀。 
千枝与万枝， 
不如一竿竹。
                        </pre>
            </li>
            
            <li>
                <h3>
                    钟陵铁柱
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 卢士衡</p>
                <pre>千年埋没竟何为， 
变化宜将万物齐。 
安得风胡借方便， 
铸成神剑斩鲸鲵。
                        </pre>
            </li>
            
            <li>
                <h3>
                    题牡丹
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 卢士衡</p>
                <pre>万叶红绡剪尽春， 
丹青任写不如真。 
风光九十无多日， 
难惜尊前折赠人。
                        </pre>
            </li>
            
    </ul>
</body>

</html>