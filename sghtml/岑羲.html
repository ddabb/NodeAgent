<!DOCTYPE html>
<html lang="zh-CN">

<head>
    <meta charset="UTF-8">
    <title>
        岑羲
    </title>
</head>

<body>
    <h1>
        岑羲
    </h1>
    <p><strong>朝代:</strong>
        唐代
    </p>
    <p><strong>生平:</strong>
        岑羲，字伯华，文本之孙，第进士。则天时，为天官员外郎。中宗朝，同中书门下三品。景云初，进侍中，封南阳郡公。坐豫太平公主谋，伏诛。诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    九月九日幸临渭亭登高应制得涘字
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 岑羲</p>
                <pre>重九开科历， 
千龄逢圣纪。 
爰豫瞩秦垌， 
升高临灞涘。 
玉醴浮仙菊， 
琼筵荐芳芷。 
一闻帝舜歌， 
欢娱良未已。
                        </pre>
            </li>
            
            <li>
                <h3>
                    夜宴安乐公主新宅
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 岑羲</p>
                <pre>金榜重楼开夜扉， 
琼筵爱客未言归。 
衔欢不觉银河曙， 
尽醉那知玉漏稀。
                        </pre>
            </li>
            
            <li>
                <h3>
                    奉和九月九日登慈恩寺浮屠应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 岑羲</p>
                <pre>宝台耸天外， 
玉辇步云端。 
日丽重阳景， 
风摇季月寒。 
梵堂遥集雁， 
帝乐近翔鸾。 
愿献延龄酒， 
长承湛露欢。
                        </pre>
            </li>
            
            <li>
                <h3>
                    奉和幸安乐公主山庄应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 岑羲</p>
                <pre>银榜重楼出雾开， 
金舆步辇向天来。 
泉声迥入吹箫曲， 
山势遥临献寿杯。 
帝女含笑流飞电， 
乾文动色象昭回。 
诚愿北极拱尧日， 
微臣抃舞咏康哉。
                        </pre>
            </li>
            
            <li>
                <h3>
                    奉和春日幸望春宫应制
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 岑羲</p>
                <pre>和风助律应韶年， 
清跸乘高入望仙。 
花笑莺歌迎帝辇， 
云披日霁俯皇川。 
南山近压仙楼上， 
北斗平临御扆前。 
一奏恩荣同镐宴， 
空知率舞听薰弦。
                        </pre>
            </li>
            
            <li>
                <h3>
                    饯唐州高使君
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 岑羲</p>
                <pre>苍茫南塞地， 
明媚上春时。 
目极伤千里， 
怀君不自持。 
征车别岐路， 
斜日下崦嵫。 
一叹轺轩阻， 
悠悠即所思。
                        </pre>
            </li>
            
    </ul>
</body>

</html>