<!DOCTYPE html>
<html lang="zh-CN">

<head>
    <meta charset="UTF-8">
    <title>
        权无染
    </title>
</head>

<body>
    <h1>
        权无染
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    乌夜啼
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 权无染</p>
                <pre>洗尽铅华污， 
玉颜自发轻红。 
无言雪月黄昏後， 
别是个丰容。 
骨瘦难禁消瘦， 
香寒不并芳秾。 
与君高却看花眼， 
红紫谩春风。
                        </pre>
            </li>
            
            <li>
                <h3>
                    凤凰台忆吹箫·凤凰台上忆吹箫
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 权无染</p>
                <pre>水国云乡， 
冰魂雪魄， 
朝来新领春还。 
便未怕、天暄蜂蝶， 
笛转羌蛮。 
一树垂云似画， 
香暗暗、白浅红班。 
东风外， 
清新雪月， 
潇洒溪山。 
应是飞琼弄玉， 
天不管、年年谪向人间。 
占芳事， 
铅华一洗， 
红叶俱残。 
多少烟愁雨恨， 
空脉脉、意远情闲。 
无人见， 
翠袖倚竹天寒。
                        </pre>
            </li>
            
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 权无染</p>
                <pre>照水金莲小， 
披风宝麝浮。 
雪中开占百花头。 
一味潇潇洒洒、自风流。 
病态含春瘦， 
芳魂傍月愁。 
轻烟微雨更清幽。 
遮莫姚黄相并、也应羞。
                        </pre>
            </li>
            
            <li>
                <h3>
                    孤馆深沈
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 权无染</p>
                <pre>琼英雪艳岭梅芳。 
天付与清香。 
向腊後春前， 
解压万花， 
先占东阳。 
拟待折、一枝相赠， 
奈水远天长。 
对妆面、忍听羌笛， 
又还空断人肠。
                        </pre>
            </li>
            
    </ul>
</body>

</html>