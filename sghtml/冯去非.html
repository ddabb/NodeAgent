<!DOCTYPE html>
<html lang="zh-CN">

<head>
    <meta charset="UTF-8">
    <title>
        冯去非
    </title>
</head>

<body>
    <h1>
        冯去非
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 冯去非</p>
                <pre>买扁舟、载月过长桥， 
回首梦耶非。 
问往日三高， 
清风万古， 
继者伊谁。 
惟有茶烟轻扬， 
零露湿莼丝。 
西子知何处， 
鸿怨蛩悲。 
遥想家山好在， 
正倚天青壁， 
石瘦云肥。 
甚抛奇秀， 
猿鹤互猜疑。 
归去好、散人相国， 
迥升沈、毕竟总尘泥。 
须还我， 
松间旧隐， 
竹上新诗。
                        </pre>
            </li>
            
            <li>
                <h3>
                    喜迁莺
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 冯去非</p>
                <pre>凉生遥渚。 
正绿芰擎霜， 
黄花招雨。 
雁外渔村， 
蛩边蟹舍， 
绛叶满秋来路。 
世事不离双鬓， 
远梦偏欺孤旅。 
送望眼， 
但凭舷微笑， 
书空无语。 
慵觑。 
清镜里， 
十载征尘， 
长把朱颜污。 
借箸青油， 
挥毫紫塞， 
旧事不堪重举。 
间阔故山猿鹤， 
冷落同盟鸥鹭。 
倦游也， 
便樯云柁月， 
浩歌归去。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 冯去非</p>
                <pre>秋满孤篷， 
翠蒲红蓼留人住。 
一帘香缕。 
边影惊鸿度。 
小据胡床， 
旧事新情绪。 
凭谁诉。 
蜡灯犀尘。 
拟共西风语。
                        </pre>
            </li>
            
    </ul>
</body>

</html>