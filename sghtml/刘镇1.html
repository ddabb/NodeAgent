<!DOCTYPE html>
<html lang="zh-CN">

<head>
    <meta charset="UTF-8">
    <title>
        刘镇1
    </title>
</head>

<body>
    <h1>
        刘镇1
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    天香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘镇1</p>
                <pre>漠漠江皋， 
迢迢驿路， 
天教为春传信。 
万木丛边， 
百花头上， 
不管雪飞风紧。 
寻交访旧， 
惟翠竹、寒松相认。 
不意牵丝动兴， 
何心衬妆添晕。 
孤标最甘冷落， 
不许蝶亲蜂近。 
直自从来洁白， 
个中清韵。 
尽做重闻塞管， 
也何害、香销粉痕尽。 
待到和羹， 
才明底蕴。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 刘镇1</p>
                <pre>翠葆摇新竹。 
正榴花、枝头叶底， 
斗红争绿。 
谁在纱窗停针线， 
闲理竹西旧曲。 
又还是、兰汤新浴。 
手弄合欢双彩索， 
笑偎人、福寿低相祝。 
金凤亸， 
艾花矗。 
龙舟噀水飞相逐。 
记当年、怀沙旧恨， 
至今遗俗。 
雨过平芜浮天阔， 
画艗凌波尽簇。 
沸十里、笙歌声续。 
好是蟾钩随归棹， 
任欢呼、船重成颓玉。 
犹未忍， 
罩银烛。
                        </pre>
            </li>
            
    </ul>
</body>

</html>