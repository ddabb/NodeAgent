<!DOCTYPE html>
<html lang="zh-CN">

<head>
    <meta charset="UTF-8">
    <title>
        李昂
    </title>
</head>

<body>
    <h1>
        李昂
    </h1>
    <p><strong>朝代:</strong>
        唐代
    </p>
    <p><strong>生平:</strong>
        文宗皇帝 
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    上元日二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 李昂</p>
                <pre>上元高会集群仙， 
心齐何事欲祈年。 
丹诚傥彻玉帝座， 
且共吾人庆大田。 
蓂生三五叶初齐， 
上元羽客出桃蹊。 
不爱仙家登真诀， 
愿蒙四海福黔黎。
                        </pre>
            </li>
            
            <li>
                <h3>
                    上巳日赐裴度
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 李昂</p>
                <pre>注想待元老， 
识君恨不早。 
我家柱石衰， 
忧来学丘祷。
                        </pre>
            </li>
            
            <li>
                <h3>
                    从军行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李昂</p>
                <pre>汉家未得燕支山， 
征戍年年沙朔间。 
塞下长驱汗血马， 
云中恒闭玉门关。 
阴山瀚海千万里， 
此日桑河冻流水。 
稽洛川边胡骑来， 
渔阳戍里烽烟起。 
长途羽檄何相望， 
天子按剑思北方。 
羽林练士拭金甲， 
将军校战出玉堂。 
幽陵异域风烟改， 
亭障连连古今在。 
夜闻鸿雁南渡河， 
晓望旌旗北临海。 
塞沙飞淅沥， 
遥裔连穷碛。 
玄漠云平初合阵， 
西山月出闻鸣镝。 
城南百战多苦辛， 
路傍死卧黄沙人。 
戎衣不脱随霜雪， 
汗马骖単长被铁。 
杨叶楼中不寄书， 
莲花剑上空流血。 
匈奴未灭不言家， 
驱逐行行边徼赊。 
归心海外见明月， 
别思天边梦落花。 
天边回望何悠悠， 
芳树无人渡陇头。 
春云不变阳关雪， 
桑叶先知胡地秋。 
田畴不卖卢龙策， 
窦宪思勒燕然石。 
麾兵静北垂， 
此日交河湄。 
欲令塞上无干戚， 
会待单于系颈时。
                        </pre>
            </li>
            
            <li>
                <h3>
                    夏日联句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李昂</p>
                <pre>人皆苦炎热， 
我爱夏日长。 
--李昂熏风自南来， 
殿阁生微凉。 
主--柳公权
                        </pre>
            </li>
            
            <li>
                <h3>
                    宫中题
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 李昂</p>
                <pre>辇路生春草， 
上林花发时。 
凭高何限意， 
无复侍臣知。
                        </pre>
            </li>
            
            <li>
                <h3>
                    暮春喜雨诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李昂</p>
                <pre>风云喜际会， 
雷雨遂流滋。 
荐币虚陈礼， 
动天实精思。 
渐侵九夏节， 
复在三春时。 
霢霂垂朱阙， 
飘飖入绿墀。 
郊坰既沾足， 
黍稷有丰期。 
百辟同康乐， 
万方伫雍熙。
                        </pre>
            </li>
            
            <li>
                <h3>
                    赋戚夫人楚舞歌
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李昂</p>
                <pre>定陶城中是妾家， 
妾年二八颜如花。 
闺中歌舞未终曲， 
天下死人如乱麻。 
汉王此地因征战， 
未出帘栊人已荐。 
风花菡萏落辕门， 
云雨裴回入行殿。 
日夕悠悠非旧乡， 
飘飘处处逐君王。 
闺门向里通归梦， 
银烛迎来在战场。 
相从顾恩不雇己， 
何异浮萍寄深水。 
逐战曾迷只轮下， 
随君几陷重围里。 
此时平楚复平齐， 
咸阳宫阙到关西。 
珠帘夕殿闻钟磬， 
白日秋天忆鼓鼙。 
君王纵恣翻成误， 
吕后由来有深妒。 
不奈君王容鬓衰， 
相存相顾能几时。 
黄泉白骨不可报， 
雀钗翠羽从此辞。 
君楚歌兮妾楚舞， 
脉脉相看两心苦。 
曲未终兮袂更扬， 
君流涕兮妾断肠。 
已见储君归惠帝， 
徒留爱子付周昌。
                        </pre>
            </li>
            
            <li>
                <h3>
                    题程修己竹障
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 李昂</p>
                <pre>良工运精思， 
巧极似有神。 
临窗忽睹繁阴合， 
再盼真假殊未分。
                        </pre>
            </li>
            
    </ul>
</body>

</html>