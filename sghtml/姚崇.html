<!DOCTYPE html>
<html lang="zh-CN">

<head>
    <meta charset="UTF-8">
    <title>
        姚崇
    </title>
</head>

<body>
    <h1>
        姚崇
    </h1>
    <p><strong>朝代:</strong>
        唐代
    </p>
    <p><strong>生平:</strong>
        姚崇，初名元崇，又名元之，陕州人。贞观中，应下笔成章举，授濮州司仓，五迁夏官郎中。时契丹扰河北，军机填委，元崇剖析若流，则天奇之，超迁夏官侍郎，寻同凤阁鸾台平章事。中宗朝，出为刺史。睿宗立，拜兵部尚书，同中书门下。进中书令，后复贬刺史。先天中，还为尚书。知政事，迁紫微令。开元中，与卢怀慎、源乾曜同居宰执。崇独当重任，明于庶务，断割不滞，号称名相。寻荐宋璟自代，以开府仪同三司罢政，仍五日一参，入阁供奉。集十卷，今存诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 姚崇</p>
                <pre>扇掩将雏曲， 
钗承堕马鬟。 
（见《海录碎事》， 
又见后张昌宗太平公主山亭侍宴诗）
                        </pre>
            </li>
            
            <li>
                <h3>
                    夜渡江
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 姚崇</p>
                <pre>夜渚带浮烟， 
苍茫晦远天。 
舟轻不觉动， 
缆急始知牵。 
听草遥寻岸， 
闻香暗识莲。 
唯看孤帆影， 
常似客心悬。
                        </pre>
            </li>
            
            <li>
                <h3>
                    奉和圣制夏日游石淙山
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 姚崇</p>
                <pre>二室三涂光地险， 
均霜揆日处天中。 
石泉石镜恒留月， 
山鸟山花竞逐风。 
周王久谢瑶池赏， 
汉主悬惭玉树宫。 
别有祥烟伴佳气， 
能随轻辇共葱葱。
                        </pre>
            </li>
            
            <li>
                <h3>
                    故洛阳城侍宴应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 姚崇</p>
                <pre>游豫停仙跸， 
登临对晚晴。 
川凫连倒影， 
岩鸟应虚声。 
野奏风成曲， 
山居云作缨。 
今朝丘壑上， 
高兴小蓬瀛。
                        </pre>
            </li>
            
            <li>
                <h3>
                    春日洛阳城侍宴
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 姚崇</p>
                <pre>南山开宝历， 
北渚对芳蹊。 
的历风梅度， 
参差露草低。 
尧樽临上席， 
舜乐下前溪。 
任重由来醉， 
乘酣志转迷。
                        </pre>
            </li>
            
            <li>
                <h3>
                    秋夜望月
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 姚崇</p>
                <pre>明月有馀鉴， 
羁人殊未安。 
桂含秋树晚， 
波入夜池寒。 
灼灼云枝净， 
光光草露团。 
所思迷所在， 
长望独长叹。
                        </pre>
            </li>
            
            <li>
                <h3>
                    郊庙歌辞·享龙池乐章·第一章
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 姚崇</p>
                <pre>恭闻帝里生灵沼， 
应报明君鼎业新。 
既协翠泉光宝命， 
还符白水出真人。 
此时舜海潜龙跃， 
此地尧河带马巡。 
独有前池一小雁， 
叨承旧惠入天津。
                        </pre>
            </li>
            
    </ul>
</body>

</html>