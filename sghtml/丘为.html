<!DOCTYPE html>
<html lang="zh-CN">

<head>
    <meta charset="UTF-8">
    <title>
        丘为
    </title>
</head>

<body>
    <h1>
        丘为
    </h1>
    <p><strong>朝代:</strong>
        唐代
    </p>
    <p><strong>生平:</strong>
        丘为，苏州嘉兴人。事继母孝，常有灵芝生堂下。累官太子右庶子。致仕，给俸禄之半以终身。年八十馀，母尚无恙。及居忧，观察使韩滉以致仕官给禄，所以惠养老臣，不可在丧而异，惟罢春秋羊酒。卒年九十六。与刘长卿善，其赴上都也，长卿有诗送之，亦与王维为友。诗十三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    冬至下寄舍弟时应赴入京
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丘为</p>
                <pre>去去知未远， 
依依甚初别。 
他乡至下心， 
昨夜阶前雪。 
终日读书仍少孤， 
家贫兄弟未当途。 
适远才过宿舂料， 
相随惟一平头奴。 
男儿出门事四海， 
立身世业文章在。 
莫漫忆柴扉， 
驷马高车朝紫微。 
江南驿使不曾断， 
迎前为尔非春衣。
                        </pre>
            </li>
            
            <li>
                <h3>
                    寻庐山崔征君
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 丘为</p>
                <pre>日高鸡犬静， 
门掩向寒塘。 
夜竹深茅宇， 
秋亭冷石床。 
住山年已远， 
服药寿偏长。 
虚弃浮生者， 
相逢益自伤。
                        </pre>
            </li>
            
            <li>
                <h3>
                    寻西山隐者不遇
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 丘为</p>
                <pre>绝顶一茅茨， 
直上三十里。 
扣关无僮仆， 
窥室唯案几。 
若非巾柴车， 
应是钓秋水。 
差池不相见， 
黾勉空仰止。 
草色新雨中， 
松声晚窗里。 
及兹契幽绝， 
自足荡心耳。 
虽无宾主意， 
颇得清净理。 
兴尽方下山， 
何必待之子。
                        </pre>
            </li>
            
            <li>
                <h3>
                    左掖梨花
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 丘为</p>
                <pre>冷艳全欺雪， 
馀香乍入衣。 
春风且莫定， 
吹向玉阶飞。
                        </pre>
            </li>
            
            <li>
                <h3>
                    泛若耶谿
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丘为</p>
                <pre>结庐若耶里， 
左右若耶水。 
无日不钓鱼， 
有时向城市。 
溪中水流急， 
渡口水流宽。 
每得樵风便， 
往来殊不难。 
一川草长绿， 
四时那得辨。 
短褐衣妻儿， 
馀粮及鸡犬。 
日暮鸟雀稀， 
稚子呼牛归。 
住处无邻里， 
柴门独掩扉。
                        </pre>
            </li>
            
            <li>
                <h3>
                    渡汉江
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丘为</p>
                <pre>漾舟汉江上， 
挂席候风生。 
临泛何容与， 
爱此江水清。 
芦洲隐遥嶂， 
露日映孤城。 
自顾疏野性， 
难忘鸥鸟情。 
聊复与时顾， 
暂欲解尘缨。 
跋涉非吾愿， 
虚怀浩已盈。
                        </pre>
            </li>
            
            <li>
                <h3>
                    湖中寄王侍御
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丘为</p>
                <pre>日日湖水上， 
好登湖上楼。 
终年不向郭， 
过午始梳头。 
尝自爱杯酒， 
得无相献酬。 
小僮能脍鲤， 
少妾事莲舟。 
每有南浦信， 
仍期后月游。 
方春转摇荡， 
孤兴时淹留。 
骢马真傲吏， 
翛然无所求。 
晨趋玉阶下， 
心许沧江流。 
少别如昨日， 
何言经数秋。 
应知方外事， 
独往非悠悠。
                        </pre>
            </li>
            
            <li>
                <h3>
                    登润州城
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 丘为</p>
                <pre>天末江城晚， 
登临客望迷。 
春潮平岛屿， 
残雨隔虹蜺。 
鸟与孤帆远， 
烟和独树低。 
乡山何处是， 
目断广陵西。
                        </pre>
            </li>
            
            <li>
                <h3>
                    省试夏日可畏
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丘为</p>
                <pre>赫赫温风扇， 
炎炎夏日徂。 
火威驰迥野， 
畏景烁遥途。 
势矫翔阳翰， 
功分造化炉。 
禁城千品烛， 
黄道一轮孤。 
落照频空簟， 
馀晖卷夕梧。 
如何倦游子， 
中路独踟蹰。
                        </pre>
            </li>
            
            <li>
                <h3>
                    竹下残雪
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 丘为</p>
                <pre>一点消未尽， 
孤月在竹阴。 
晴光夜转莹， 
寒气晓仍深。 
还对读书牖， 
且关乘兴心。 
已能依此地， 
终不傍瑶琴。
                        </pre>
            </li>
            
            <li>
                <h3>
                    送阎校书之越
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丘为</p>
                <pre>南入剡中路， 
草云应转微。 
湖边好花照， 
山口细泉飞。 
此地饶古迹， 
世人多忘归。 
经年松雪在， 
永日世情稀。 
芸阁应相望， 
芳时不可违。
                        </pre>
            </li>
            
            <li>
                <h3>
                    题农父庐舍
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 丘为</p>
                <pre>东风何时至， 
已绿湖上山。 
湖上春已早， 
田家日不闲。 
沟塍流水处， 
耒耜平芜间。 
薄暮饭牛罢， 
归来还闭关。
                        </pre>
            </li>
            
    </ul>
</body>

</html>