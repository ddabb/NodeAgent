<!DOCTYPE html>
<html lang="zh-CN">

<head>
    <meta charset="UTF-8">
    <title>
        周格非
    </title>
</head>

<body>
    <h1>
        周格非
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    绿头鸭·多丽
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 周格非</p>
                <pre>陇头泉， 
未到陇下轻分。 
一声声、凄凉呜咽， 
岂堪侧耳重闻。 
细思量、那时携手， 
画楼高、帘幕黄昏。 
月不长圆， 
云多轻散， 
天应偏妒有情人。 
自别後、小窗幽院， 
无处不消魂。 
罗衣上， 
残妆未减， 
犹带啼痕。 
自一从、瓶沈簪折， 
杳知欲见无因。 
也浑疑、事如春梦， 
又只愁、人是朝云。 
破境分来， 
朱弦断後， 
不堪独自对芳樽。 
试与问， 
多才谁更， 
匹配得文君。 
须知道， 
东阳瘦损， 
不为伤春。
                        </pre>
            </li>
            
    </ul>
</body>

</html>