<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈造
    </title>
</head>

<body>
    <h1>
        陈造
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈造</p>
                <pre>胜日探梅去， 
邂逅得奇观。 
南枝的皪， 
陡觉品俗又香悭。 
曾是瑶妃清瘦， 
帝与金丹换骨， 
酒韵上韶颜。 
百叠侈罗袂， 
小立耐春寒。 
凝香地， 
古仙伯， 
玉尘间。 
烦公持并三友， 
秀色更堪飡。 
定笑芙蓉骚客， 
认作东风桃杏， 
醉眼自相谩。 
相见落诗笔， 
字字漱龙阑。
                        </pre>
            </li>
            
            <li>
                <h3>
                    江神子·江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈造</p>
                <pre>歌筵当日小蓬瀛。 
晚妆明。 
识芳卿。 
挽袖新词， 
曾博遏云声。 
又侍仙翁灯夕饮， 
红雾底， 
沸箫笙。 
催人刻烛待诗成。 
捧雕觥。 
媚盈盈。 
不道醉魂， 
入夜已瞢腾。 
墨涴香罗回盼处， 
和笑道， 
太狂生。
                        </pre>
            </li>
            
            <li>
                <h3>
                    洞仙歌
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈造</p>
                <pre>蝶狂风闹， 
不到凝香地。 
谁见飞琼巧梳洗。 
厌孤标冷艳， 
不入时宜， 
银烛底， 
酒沁冰肌未睡。 
东君怜索寞， 
分寄寒斋， 
闹耐残醒嗅芳蕊。 
费西湖东阁， 
多少诗愁， 
援采笔、重与江梅品第。 
算肯容、丹杏接仙游， 
又却要蕊宫， 
侍香扶醉。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈造</p>
                <pre>冰花的皪冰蟾下。 
松烟竹雾溪桥夜。 
斜倚小峰峦。 
依依同岁寒。 
生绡明粉墨。 
浅笑犹倾国。 
恰似野桥看。 
飘零只等闲。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈造</p>
                <pre>凝香仙伯莺花主。 
雅意怜羁旅。 
略分春色便浓欢。 
街吏何妨日日、报平安。 
诗人一醉龙公妒。 
恰限今朝雨。 
关门独酌强伸眉。 
也胜栖栖腰铺、守风时。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈造</p>
                <pre>山立翠屏开几面。 
画舸经行， 
蒲葺□□岸。 
想过溪门帆影转。 
湖光忽作浮天远。 
诗卷来时春晼晚。 
愁把钓游， 
佳处寻思遍。 
不许冷官人所贱。 
拘缠自叹冰蚕茧。
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈造</p>
                <pre>今朝人自藕州来。 
花意尚迟迥。 
几时画船同载， 
云锦照樽罍。 
铃斋外， 
已全开。 
是谁催， 
诗仙住处， 
和气回春， 
羯鼓如雷。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 陈造</p>
                <pre>闲去街头赏大花。 
翠帷珠幰护豪华。 
西真宴罢群仙醉， 
千尺黄云错紫霞。 
团粉黛， 
闹箫笳。 
使星躔处住灵槎。 
定知今夜游仙梦， 
不落西京姚魏家。
                        </pre>
            </li>
            
    </ul>
</body>

</html>