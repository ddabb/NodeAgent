<!DOCTYPE html>
<html lang="zh-CN">

<head>
    <meta charset="UTF-8">
    <title>
        袁不约
    </title>
</head>

<body>
    <h1>
        袁不约
    </h1>
    <p><strong>朝代:</strong>
        唐代
    </p>
    <p><strong>生平:</strong>
        袁不约，字还朴，长庆三年进士第。李固言在成都，辟为幕官，加检校侍郎。诗一卷，今存四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    句
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 袁不约</p>
                <pre>愁声秋绕杵， 
寒色碧归山。 
送将欢笑去， 
收得寂寥回。
                        </pre>
            </li>
            
            <li>
                <h3>
                    病宫人
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 袁不约</p>
                <pre>佳人卧病动经秋， 
帘幕褴縿不挂钩。 
四体强扶藤夹膝， 
双环慵整玉搔头。 
花颜有幸君王问， 
药饵无徵待诏愁。 
惆怅近来销瘦尽， 
泪珠时傍枕函流。
                        </pre>
            </li>
            
            <li>
                <h3>
                    离家
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 袁不约</p>
                <pre>步步远晨昏， 
凄心出里门。 
见乌唯有泪， 
看雁更伤魂。 
宿酒宁辞醉， 
回书讳苦言。 
野人应怪笑， 
不解爱田园。
                        </pre>
            </li>
            
            <li>
                <h3>
                    送人至岭南
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 袁不约</p>
                <pre>度岭春风暖， 
花多不识名。 
瘴烟迷月色， 
巴路傍溪声。 
畏药将银试， 
防蛟避水行。 
知君怜酒兴， 
莫杀醉猩猩。
                        </pre>
            </li>
            
            <li>
                <h3>
                    长安夜游
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 袁不约</p>
                <pre>凤城连夜九门通， 
帝女皇妃出汉宫。 
千乘宝莲珠箔卷， 
万条银烛碧纱笼。 
歌声缓过青楼月， 
香霭潜来紫陌风。 
长乐晓钟归骑后， 
遗簪堕珥满街中。
                        </pre>
            </li>
            
    </ul>
</body>

</html>