<!DOCTYPE html>
<html lang="zh-CN">

<head>
    <meta charset="UTF-8">
    <title>
        吴兢
    </title>
</head>

<body>
    <h1>
        吴兢
    </h1>
    <p><strong>朝代:</strong>
        唐代
    </p>
    <p><strong>生平:</strong>
        吴兢，汴州浚仪人。博通经史，魏元忠、朱敬则深器之。荐其有史才，因令直史馆。神龙中，迁右补阙，与韦承庆、崔融等撰《则天实录》。开元中，历修文馆学士，居史职殆三十年。序事简要，人皆称之。出为荆州司马，以史稿自随。萧嵩监修国史，奏取兢所撰，得六十五卷。累迁台、洪、饶、蕲四州刺史。天宝初，为邺郡太守，入为恒王傅。尝以梁、陈、齐、周、隋五代史繁杂，乃别撰各史，又伤疏略。卒年八十馀。卒后，其子进兢所撰《唐史》八十馀卷，事多纰缪，不逮壮年。兢家多藏书，尝录其卷第，号《吴氏西斋书目》。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    永泰公主挽歌二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 吴兢</p>
                <pre>秾华从妇道， 
釐降适诸侯。 
河汉天孙合， 
潇湘帝子游。 
关雎方作训， 
鸣凤自相求。 
可叹凌波迹， 
东川遂不流。 
舜华徂北渚， 
宸思结南阳。 
盭绶哀荣备， 
游轩宠悼彰。 
三川谋远日， 
八水宅连冈。 
无复秦楼上， 
吹箫下凤凰。 
第一百零二卷
                        </pre>
            </li>
            
    </ul>
</body>

</html>