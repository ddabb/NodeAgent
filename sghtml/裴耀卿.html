<!DOCTYPE html>
<html lang="zh-CN">

<head>
    <meta charset="UTF-8">
    <title>
        裴耀卿
    </title>
</head>

<body>
    <h1>
        裴耀卿
    </h1>
    <p><strong>朝代:</strong>
        唐代
    </p>
    <p><strong>生平:</strong>
        裴耀卿，字焕之，守真子。应童子举，为睿宗藩邸典签。开元中，累官济州刺史。再历宣冀二州，入拜户部侍郎。请广漕运，以实关铺，沿河置仓纳粟。又开山陆运以避三门之险。擢黄门侍郎，同平章事，充转运使。  迁侍中，终尚书左仆射。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    敬酬张九龄当涂界留赠之作
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 裴耀卿</p>
                <pre>茂先实王佐， 
仲举信时英。 
气睹冲天发， 
人将下榻迎。 
珪符肃有命， 
江国远徂征。 
九派期方越， 
千钧或所轻。 
高帆出风迥， 
孤屿入云平。 
遄迈嗟于役， 
离忧空自情。 
饰簪陪早岁， 
接壤厕专城。 
旷别心弥轸， 
宏观义转倾。 
徒然恨饥渴， 
况乃讽瑶琼。
                        </pre>
            </li>
            
            <li>
                <h3>
                    酬张九龄使风见示
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 裴耀卿</p>
                <pre>兹地五湖邻， 
艰哉万里人。 
惊飙翻是托， 
危浪亦相因。 
宣室才华子， 
金闺讽议臣。 
承明有三入， 
去去速归轮。
                        </pre>
            </li>
            
    </ul>
</body>

</html>