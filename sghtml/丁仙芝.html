<!DOCTYPE html>
<html lang="zh-CN">

<head>
    <meta charset="UTF-8">
    <title>
        丁仙芝
    </title>
</head>

<body>
    <h1>
        丁仙芝
    </h1>
    <p><strong>朝代:</strong>
        唐代
    </p>
    <p><strong>生平:</strong>
        丁仙（一作先）芝，曲阿人。登开元进士第，为馀杭尉。  诗十四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    京中守岁
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 丁仙芝</p>
                <pre>守岁多然烛， 
通宵莫掩扉。 
客愁当暗满， 
春色向明归。 
玉斗巡初匝， 
银河落渐微。 
开正献岁酒， 
千里间庭闱。
                        </pre>
            </li>
            
            <li>
                <h3>
                    剡谿馆闻笛
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 丁仙芝</p>
                <pre>夜久闻羌笛， 
寥寥虚客堂。 
山空响不散， 
谿静曲宜长。 
草木生边气， 
城池泛夕凉。 
虚然异风出， 
仿佛宿平阳。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丁仙芝</p>
                <pre>穷花常闭户， 
秋城闻捣衣。 
树回早秋色， 
川长迟落晖。 
（见《吟窗杂录》）
                        </pre>
            </li>
            
            <li>
                <h3>
                    和荐福寺英公新构禅堂
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丁仙芝</p>
                <pre>上人久弃世， 
中道自忘筌。 
寂照出群有， 
了心清众缘。 
所以于此地， 
筑馆开青莲。 
果药罗砌下， 
烟虹垂户前。 
咒中洒甘露， 
指处流香泉。 
禅远目无事， 
体清宵不眠。 
枳闻庐山法， 
松入汉阳禅。 
一枕西山外， 
虚舟常浩然。
                        </pre>
            </li>
            
            <li>
                <h3>
                    戏赠姚侍御
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丁仙芝</p>
                <pre>繁霜晓幕鸣柏乌， 
待子兽炭然金炉。 
重门启锁紫髯胡。 
新披骢马陇西驹， 
头戴獬豸急晨趋。 
明光殿前见天子， 
今日应弹佞幸夫。
                        </pre>
            </li>
            
            <li>
                <h3>
                    江南曲
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丁仙芝</p>
                <pre>长干斜路北， 
近浦是儿家。 
有意来相访， 
明朝出浣纱。 
发向横塘口， 
船开值急流。 
知郎旧时意， 
且请拢船头。 
昨暝逗南陵， 
风声波浪阻。 
入浦不逢人， 
归家谁信汝。 
未晓已成妆， 
乘潮去茫茫。 
因从京口渡， 
使报邵陵王。 
始下芙蓉楼， 
言发琅邪岸。 
急为打船开， 
恶许傍人见。
                        </pre>
            </li>
            
            <li>
                <h3>
                    相和歌辞·江南曲
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丁仙芝</p>
                <pre>长干斜路北， 
近浦是儿家。 
有意来相访， 
明朝出浣纱。 
发向横塘口， 
船开值急流。 
知郎旧时意， 
且请拢船头。 
昨暝逗南陵， 
风声波浪阻。 
入浦不逢人， 
归家谁信汝。 
未晓已成妆， 
乘潮去茫茫。 
因从京口渡， 
使报邵陵王。 
始下芙蓉楼， 
言发琅邪岸。 
急为打船开， 
恶许傍人见。
                        </pre>
            </li>
            
            <li>
                <h3>
                    赠朱中书
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丁仙芝</p>
                <pre>十年种田滨五湖， 
十年遭涝尽为芜。 
频年井税常不足， 
今年缗钱谁为输。 
东邻转谷五之利， 
西邻贩缯日已贵。 
而我守道不迁业， 
谁能肯敢效此事。 
紫微侍郎白虎殿， 
出入通籍回天眷。 
晨趋彩笔柏梁篇， 
昼出雕盘大官膳。 
会应怜尔居素约， 
可即长年守贫贱。
                        </pre>
            </li>
            
            <li>
                <h3>
                    越裳贡白雉
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丁仙芝</p>
                <pre>圣哲承休运， 
伊夔列上台。 
覃恩丹徼远， 
入贡素翚来。 
北阙欣初见， 
南枝顾未回。 
敛容残雪净， 
矫翼片云开。 
驯扰将无惧， 
翻飞幸不猜。 
甘从上林里， 
饮啄自徘徊。
                        </pre>
            </li>
            
            <li>
                <h3>
                    长宁公主旧山池
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 丁仙芝</p>
                <pre>平阳旧池馆， 
寂寞使人愁。 
座卷流黄簟， 
帘垂白玉钩。 
庭闲花自落， 
门闭水空流。 
追想吹箫处， 
应随仙鹤游。
                        </pre>
            </li>
            
            <li>
                <h3>
                    馀杭醉歌赠吴山人
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 丁仙芝</p>
                <pre>晓幕红襟燕， 
春城白项乌。 
只来梁上语， 
不向府中趋。 
城头坎坎鼓声曙， 
满庭新种樱桃树。 
桃花昨夜撩乱开， 
当轩发色映楼台。 
十千兑得馀杭酒， 
二月春城长命杯。 
酒后留君待明月， 
还将明月送君回。
                        </pre>
            </li>
            
    </ul>
</body>

</html>