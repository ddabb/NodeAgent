<!DOCTYPE html>
<html lang="zh-CN">

<head>
    <meta charset="UTF-8">
    <title>
        张纲
    </title>
</head>

<body>
    <h1>
        张纲
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    万年欢
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 张纲</p>
                <pre>岁晚寒凝， 
正冥舒四叶， 
梅吐孤芳。 
庆诞佳辰， 
开筵盛集萱堂。 
合坐春回锦绣， 
卷帘处、花簇笙簧。 
除乐禁、初许闻韶， 
应时欢宴何妨。 
人言富贵最好， 
算有谁能兼， 
福寿康强。 
自是仙姿， 
天教占取恩光。 
百和重添宝炬， 
十分劝、频举瑶觞。 
仍教画、家庆新图， 
要看兰桂成行。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>绿蚁浮觞香泛泛， 
黄花共荐芳辰。 
清霜天宇净无尘。 
登高宜有赋， 
拈笔戏成文。 
可奈园林摇落尽， 
悲秋意与谁论。 
眼中相识几番新。 
龙山高会处， 
落帽定何人。
                        </pre>
            </li>
            
            <li>
                <h3>
                    人月圆
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>封人祝望尧云了， 
归路蔼欢声。 
何妨明日， 
开筵笑语， 
聊庆初生。 
官闲岁晚身犹健， 
兰玉更盈庭。 
持杯为寿， 
从教夜醉， 
谁怕参横。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>思堂醇酎。 
满酌金杯争献寿。 
记取年时。 
头白成双唱旧词。 
莫言秋晚。 
五日小春黄菊绽。 
折一枝来。 
纶诰金花要并开。
                        </pre>
            </li>
            
            <li>
                <h3>
                    凤栖梧·蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>风动飞霙迎晓霁。 
银海光浮， 
宴启群仙会。 
骑省流芳谁可继。 
尊前看取连枝贵。 
华发衰翁羞晚岁。 
未报皇恩， 
尚忝专城寄。 
酒入愁肠应易醉。 
已拚一醉酬君意。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>梅柳约东风， 
迎腊暗传消息。 
粉面翠眉偷笑， 
似欣逢佳客。 
晚来歌管破馀寒， 
沈烟袅轻碧。 
老去不禁卮酒， 
奈尊前春色。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>论思厌久， 
动莼鲈清兴， 
轻辞丹极。 
佩玉腰金归故里， 
光照湖山秋色。 
八座仪刑， 
九重尊宠， 
才大今词伯。 
汉家豪俊， 
一时谁是勍敌。 
三径旧日家声， 
华堂深稳处， 
频开瑶席。 
春在壶中真自有， 
一境珠宫仙掖。 
谭程挥风， 
罚筹如猬， 
数因尊前客。 
故应元放， 
举杯狂醉轻掷。
                        </pre>
            </li>
            
            <li>
                <h3>
                    惜分飞
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>年少春心花里转。 
只恐飞花片片。 
沈醉归深院。 
妓衣何用令高卷。 
要看梁州初入遍。 
放出楼中舞燕。 
有眼何曾见。 
看来未足重开宴。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>解组盛明时， 
角巾东路。 
家在深村更深处。 
扫开三径， 
坐看一川烟雨。 
故山休笑我， 
来何暮。 
苦贪富贵， 
多忧多虑。 
百岁光阴能几许。 
醉乡日月， 
莫问人间寒暑。 
兴来随短棹， 
过南浦。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>休惊初腊冻全消。 
旬日是春朝。 
梅吐芳心半笑， 
柳含青眼相撩。 
风光如许， 
那知太守， 
老去无聊。 
乘兴方思把盏， 
归心已逐轻桡。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>宝津楼下柳阴重。 
画桥东。 
戏鱼龙。 
闻喜当时， 
开宴盛仪容。 
遥想新年寻故事， 
扶醉帽， 
夕阳中。 
可怜衰鬓飒霜丛。 
借酡红。 
遣愁浓。 
梦入长安， 
惊起送飞鸿。 
直下青冥休避路， 
九万里， 
看抟风。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 张纲</p>
                <pre>罗绮争春拥画堂。 
翠帷深处按笙簧。 
宝奁频炷郁沈香。 
海上蟠桃元未老， 
月中仙桂看馀芳。 
何须龟鹤颂年长。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>红莲照晚。 
花底明人眼。 
无限游人谁惜倦。 
只有衰翁心懒。 
笙歌缓引更筹。 
更阑客散添愁。 
香雾半窗幽梦， 
烟波千里归舟。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>风轧云低， 
寒催腊近， 
画堂和气先春。 
玳筵处启， 
佳会庆生辰。 
漏转高张宝炬， 
重帘邃、深炷炉薰。 
欢声里， 
清歌闲发， 
一曲绕梁尘。 
慈闱， 
春不老， 
山河象服， 
恩被丝纶。 
占人间荣贵， 
兰玉诜诜。 
便好金尊尽醉， 
殷勤劝、须满十分。 
深深愿， 
斑衣拜舞， 
千岁奉灵椿。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>罗幕重重， 
画堂迎腊和风转。 
玳筵高展。 
知是群仙宴。 
银鸭香浮， 
红袖翻歌扇。 
金杯劝。 
深深祝愿。 
争把蟠桃献。
                        </pre>
            </li>
            
            <li>
                <h3>
                    绿头鸭·多丽
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>敛晴烟。 
桂花如水轻寒。 
宴中秋、朋簪来会， 
满筵绿鬓朱颜。 
罄尊罍、兴吞海量， 
妙歌吹、声彻云端。 
独念衰残， 
强陪欢笑， 
恍然感旧觉悲酸。 
功名志， 
黄梁晓梦， 
老去奈何天。 
休追悔， 
天应教人， 
赢取身闲。 
想姮娥、情郎如旧， 
也须知我贪欢。 
奈潘鬓、霜蓬渐满， 
况沈腰、革带频宽。 
月有重圆， 
人谁长健， 
一回相见一回难。 
王夫子， 
看君风度， 
何不早弹冠。 
莫学我， 
年年对月， 
扶病江干。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>重帘卷尽楼台日。 
华灯万点欢声入。 
老病莫凭阑。 
一城星斗寒。 
艳妆翻舞雪。 
目眩红生缬。 
不是故无情。 
羞君双鬓青。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>小窗开宴， 
草草杯盘具。 
欢喜走儿童， 
庆生朝、一年一度。 
风光好处， 
恰是小春时， 
香泛泛， 
酒醺醺， 
一曲歌金缕。 
吾今已醉， 
解作醒时语。 
千里念重亲， 
望家山、云天尽处。 
深深发愿， 
只愿早休官， 
居颜巷， 
戏莱衣， 
岁岁长欢聚。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张纲</p>
                <pre>易老方惊岁晚， 
难禁又报生朝。 
从他华发转萧萧。 
且共尊前一笑。 
为具随宜餖飣， 
烘堂不用笙箫。 
只烦欢伯散无憀。 
醉里追回年少。
                        </pre>
            </li>
            
            <li>
                <h3>
                    青门饮
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 张纲</p>
                <pre>疏柳飘零， 
暮鸦寒集， 
都门送客， 
斜阳影里。 
野色沈沈， 
翠微隐隐， 
遥指故乡云外。 
聚久交情厚， 
对西风、争忍分袂。 
饮散宾朋， 
画船去也， 
平芜千里。 
因记。 
小轩无寐。 
观夜月凭阑， 
共论深契。 
绛帐清闲， 
杏坛优暇， 
当念宴游同醉。 
南北烟波远， 
愿无忘、音书频寄。 
未知名宦拘人， 
异日相逢何地。
                        </pre>
            </li>
            
    </ul>
</body>

</html>