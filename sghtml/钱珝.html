<!DOCTYPE html>
<html lang="zh-CN">

<head>
    <meta charset="UTF-8">
    <title>
        钱珝
    </title>
</head>

<body>
    <h1>
        钱珝
    </h1>
    <p><strong>朝代:</strong>
        唐代
    </p>
    <p><strong>生平:</strong>
        钱珝，字瑞文，吏部尚书徽之子。善文词。宰相王溥荐知制诰，进中书舍人，后贬抚州司马。有《舟中录》二十卷，今编诗一卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    春恨三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 钱珝</p>
                <pre>负罪将军在北朝， 
秦淮芳草绿迢迢。 
高台爱妾魂销尽， 
始得丘迟为一招。 
久戍临洮报未归， 
箧香销尽别时衣。 
身轻愿比兰阶蝶， 
万里还寻塞草飞。 
永巷频闻小苑游， 
旧恩如泪亦难收。 
君前愿报新颜色， 
团扇须防白露秋。
                        </pre>
            </li>
            
            <li>
                <h3>
                    未展芭蕉
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 钱珝</p>
                <pre>冷烛无烟绿蜡干， 
芳心犹卷怯春寒。 
一缄书札藏何事， 
会被东风暗拆看。
                        </pre>
            </li>
            
    </ul>
</body>

</html>