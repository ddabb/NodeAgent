<!DOCTYPE html>
<html lang="zh-CN">

<head>
    <meta charset="UTF-8">
    <title>
        裴守真
    </title>
</head>

<body>
    <h1>
        裴守真
    </h1>
    <p><strong>朝代:</strong>
        唐代
    </p>
    <p><strong>生平:</strong>
        裴守真，绛州人。高宗时，为太常博士。天授中，官司宪府丞令。推究诏狱，多平恕。不称旨，出刺成州，徙宁州卒。诗三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和太子纳妃太平公主出降三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 裴守真</p>
                <pre>瑜珮升青殿， 
秾华降紫微。 
还如桃李发， 
更似凤凰飞。 
金屋真离象， 
瑶台起婺徽。 
彩缨纷碧坐， 
缋羽泛褕衣。 
云路移彤辇， 
天津转明镜。 
仙珠照乘归， 
宝月重轮映。 
望园嘉宴洽， 
主第欢娱盛。 
丝竹扬帝熏， 
簪裾奉宸庆。 
丛云霭晓光， 
湛露晞朝阳。 
天文天景丽， 
睿藻睿词芳。 
玉庭散秋色， 
银宫生夕凉。 
太平超邃古， 
万寿乐无疆。
                        </pre>
            </li>
            
    </ul>
</body>

</html>