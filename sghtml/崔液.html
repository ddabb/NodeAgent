<!DOCTYPE html>
<html lang="zh-CN">

<head>
    <meta charset="UTF-8">
    <title>
        崔液
    </title>
</head>

<body>
    <h1>
        崔液
    </h1>
    <p><strong>朝代:</strong>
        唐代
    </p>
    <p><strong>生平:</strong>
        字润甫，湜之弟。工五言诗，擢进士第一人。友人裴耀卿纂其遗文为集十卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    上元夜六首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔液</p>
                <pre>玉漏银壶且莫催， 
铁关金锁彻明开。 
谁家见月能闲坐， 
何处闻灯不看来。 
神灯佛火百轮张， 
刻像图形七宝装。 
影里如闻金口说， 
空中似散玉毫光。 
今年春色胜常年， 
此夜风光最可怜。 
鳷鹊楼前新月满， 
凤凰台上宝灯燃。 
金勒银鞍控紫骝， 
玉轮珠幰驾青牛。 
骖驔始散东城曲， 
倏忽还来南陌头。 
公子王孙意气骄， 
不论相识也相邀。 
最怜长袖风前弱， 
更赏新弦暗里调。 
星移汉转月将微， 
露洒烟飘灯渐稀。 
犹惜路傍歌舞处， 
踌蹰相顾不能归。
                        </pre>
            </li>
            
            <li>
                <h3>
                    代春闺
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔液</p>
                <pre>江南日暖鸿始来， 
柳条初碧叶半开。 
玉关遥遥戍未回， 
金闺日夕生绿苔。 
寂寂春花烟色暮， 
檐燕双双落花度。 
青楼明镜昼无光， 
红帐罗衣徒自香。 
妾恨十年长独守， 
君情万里在渔阳。
                        </pre>
            </li>
            
            <li>
                <h3>
                    杂曲歌辞·踏歌词
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 崔液</p>
                <pre>彩女迎金屋， 
仙姬出画堂。 
鸳鸯裁锦袖， 
翡翠帖花黄。 
歌响舞分行， 
艳色动流光。 
庭际花微落， 
楼前汉已横。 
金壶催夜尽， 
罗袖拂寒轻。 
乐笑畅欢情， 
未半着天明。
                        </pre>
            </li>
            
    </ul>
</body>

</html>