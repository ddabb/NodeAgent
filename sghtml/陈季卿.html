<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈季卿
    </title>
</head>

<body>
    <h1>
        陈季卿
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    别兄弟
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈季卿</p>
                <pre>谋身非不早， 
其奈命来迟。 
旧友皆霄汉， 
此身犹路岐。 
北风微雪后， 
晚景有云时。 
惆怅清江上， 
区区趁试期。
                        </pre>
            </li>
            
            <li>
                <h3>
                    别妻
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈季卿</p>
                <pre>月斜寒露白， 
此夕去留心。 
酒至添愁饮， 
诗成和泪吟。 
离歌凄凤管， 
别鹤怨瑶琴。 
明夜相思处， 
秋风吹半衾。
                        </pre>
            </li>
            
            <li>
                <h3>
                    江亭晚望题书斋
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 陈季卿</p>
                <pre>立向江亭满目愁， 
十年前事信悠悠。 
田园已逐浮云散， 
乡里半随逝水流。 
川上莫逢诸钓叟， 
浦边难得旧沙鸥。 
不缘齿发未迟暮， 
吟对远山堪白头。
                        </pre>
            </li>
            
            <li>
                <h3>
                    题潼关普通院门
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 陈季卿</p>
                <pre>度关悲失志， 
万绪乱心机。 
下坂马无力， 
扫门尘满衣。 
计谋多不就， 
心口自相违。 
已作羞归计， 
还胜羞不归。
                        </pre>
            </li>
            
            <li>
                <h3>
                    题禅窟兰若
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 陈季卿</p>
                <pre>霜钟鸣时夕风急， 
乱鸦又望寒林集。 
此时辍棹悲且吟， 
独向莲华一峰立。
                        </pre>
            </li>
            
    </ul>
</body>

</html>