<!DOCTYPE html>
<html lang="zh-CN">

<head>
    <meta charset="UTF-8">
    <title>
        牟巘
    </title>
</head>

<body>
    <h1>
        牟巘
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    千秋岁
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 牟巘</p>
                <pre>平分敏手。 
更觉山城小。 
聊岸帻， 
时舒啸。 
当年湓浦月， 
偏照香山老。 
头未白， 
而今半百才逾九。 
共说东园好。 
问春馀多少。 
红药晚， 
金沙早。 
花须风日耐， 
人看功名久。 
催洗盏， 
对花一笑为君寿。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 牟巘</p>
                <pre>山之天目， 
蔚苕嶢、第一最佳泉石。 
见说老龙高卧处， 
正拥深深寒碧。 
独閟云扉， 
人思霖雨， 
未许无心出。 
苍崖赤子， 
而今谁为苏息。 
昨夜凉透西风， 
玉绳晚澹， 
喜见归鸿入。 
十二虚皇凝伫久， 
飞下陆离宸画。 
绣卣使名， 
洪枢衔位， 
催缀新班立。 
旗常婀娜， 
要陪沙路清跸。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 牟巘</p>
                <pre>山城如斗大， 
君肯为、两年留。 
问读易堂前， 
け然松竹， 
留得君不。 
天边乍传消息， 
趁春风、归侍翠云裘。 
留取去思无限， 
江离香满汀洲。 
不妨无蟹有监州。 
臭味喜相投。 
怪底事朝来， 
骊歌催唱， 
唤起离愁。 
羡君戏衫脱却， 
一身轻、无事也无忧。 
昨夜梦随杖履， 
道林岳林同游。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 牟巘</p>
                <pre>叔父茅封贵， 
先帝棣华亲。 
平生为善最乐， 
夙德宛天人。 
玉叶金枝方茂， 
瑶沼丹壶如画， 
光景镇长新。 
五福一日寿， 
万象总皆春。 
正秋分， 
记初度， 
绂缠麟。 
传宣来自绛阙， 
瑞采蔚轮囷。 
乐有钧天九奏， 
尊有仙家九酝， 
翠釜紫驼珍。 
笑把南山指， 
还以祝严宸。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 牟巘</p>
                <pre>病枕逢逢惊晓鼓。 
那堪送客江头路。 
莫唱骊驹催客去。 
风又雨。 
花飞一片愁千缕。 
折柳凄然无胜语。 
加餐更把篝衣护。 
泥滑篮舆须稳度。 
云飞处。 
亲闱安问应旁午。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 牟巘</p>
                <pre>七荚新春， 
问底事、以人为日。 
记贞观、郑公恰至， 
名因人得。 
况是今朝生上相， 
老天著意尤端的。 
便唤为、人日岂徒哉， 
公人杰。 
宇宙要， 
公扶植。 
善类要， 
公收拾。 
愿我公千岁， 
长陪丹极。 
山立扬休人正健， 
耐寒彩胜篸华发。 
看年年、天际不曾阴， 
真奇特。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 牟巘</p>
                <pre>云拥油幢碧。 
眷蓬莱、宿缘一纪， 
竟须公出。 
上界清高仙地位。 
耿耿为民还切。 
此自是、平生愿力。 
雨後新飙凉如濯， 
喜湖山、千里皆生色。 
便乘此， 
问阊阖。 
殷勤好与摩铜狄。 
炯精神、依然未老， 
鹤标龟息。 
造物生贤非无意， 
偏近中元时节。 
试记取、平园莱国。 
况有盘洲当家样， 
酉年秋、拾级升枢极。 
继盛事， 
看今日。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 牟巘</p>
                <pre>鸠杖庞眉鹤发仙。 
诗中有史笔如椽。 
爱莲自是平生趣， 
吟到梅花晚更坚。 
珍九鼎， 
食万钱。 
谁如有子采衣鲜。 
蜀陈旧事君须记， 
贵盛还当具庆年。
                        </pre>
            </li>
            
    </ul>
</body>

</html>