<!DOCTYPE html>
<html lang="zh-CN">

<head>
    <meta charset="UTF-8">
    <title>
        费冠卿
    </title>
</head>

<body>
    <h1>
        费冠卿
    </h1>
    <p><strong>朝代:</strong>
        唐代
    </p>
    <p><strong>生平:</strong>
        费冠卿，字子军，池州人。元和登第，母卒，叹曰：&amp;quot;干禄养亲，得禄而亲丧，
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    不赴拾遗召
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 费冠卿</p>
                <pre>君亲同是先王道， 
何如骨肉一处老。 
也知臣子合佐时， 
自古荣华谁可保。
                        </pre>
            </li>
            
            <li>
                <h3>
                    久居京师感怀诗
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 费冠卿</p>
                <pre>茕独不为苦， 
求名始辛酸。 
上国无交亲， 
请谒多少难。 
九月风到面， 
羞汗成冰片。 
求名俟公道， 
名与公道远。 
力尽得一名， 
他喜我且轻。 
家书十年绝， 
归去知谁荣。 
马嘶渭桥柳， 
特地起秋声。
                        </pre>
            </li>
            
            <li>
                <h3>
                    挂树藤
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 费冠卿</p>
                <pre>本为独立难， 
寄彼高树枝。 
蔓衍数条远， 
溟濛千朵垂。 
向日助成阴， 
当风藉持危。 
谁言柔可屈， 
坐见蟠蛟螭。
                        </pre>
            </li>
            
            <li>
                <h3>
                    枕流石
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 费冠卿</p>
                <pre>不为幽岸隐， 
古色涵空出。 
愿以清泚流， 
鉴此坚贞质。 
傍临玉光润， 
时泻苔花密。 
往往惊游鳞， 
尚疑垂钓日。
                        </pre>
            </li>
            
            <li>
                <h3>
                    秋日与冷然上人寺庄观稼
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 费冠卿</p>
                <pre>世人从扰扰， 
独自爱身闲。 
美景当新霁， 
随僧过远山。 
村桥出秋稼， 
空翠落澄湾。 
唯有中林犬， 
犹应望我还。
                        </pre>
            </li>
            
            <li>
                <h3>
                    答萧建
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 费冠卿</p>
                <pre>自地上青峰， 
悬崖一万重。 
践危频侧足， 
登堑半齐胸。 
飞狖啼攀桂， 
游人喘倚松。 
入林寒痒痒， 
近瀑雨濛濛。 
径滑石棱上， 
寺开山掌中。 
幡花扑净地， 
台殿印晴空。 
胜境层层别， 
高僧院院逢。 
泉鱼候洗钵， 
老玃戏撞钟。 
外户凭云掩， 
中厨课水舂。 
搜泥时和面， 
拾橡半添穜。 
渡壑缘槎险， 
持灯入洞穷。 
夹天开壁峭， 
透石蹙波雄。 
润蔼清无土， 
潭深碧有龙。 
畬田一片净， 
谷树万株浓。 
野客登临惯， 
山房幽寂同。 
寒炉树根火， 
夏牖竹稍风。 
边鄙筹贤相， 
黔黎托圣躬。 
君能弃名利， 
岁晏一相从。
                        </pre>
            </li>
            
            <li>
                <h3>
                    蒙召拜拾遗书情二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 费冠卿</p>
                <pre>拾遗帝侧知难得， 
官紧才微恐不胜。 
好是中朝绝亲友， 
九华山下诏来征。 
三千里外一微臣， 
二十年来任运身。 
今日忽蒙天子召， 
自惭惊动国中人。
                        </pre>
            </li>
            
            <li>
                <h3>
                    酬范中丞见
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 费冠卿</p>
                <pre>花宫柳陌正从行， 
紫袂金鞍问姓名。 
战国方须礼干木， 
康时何必重侯嬴。 
捧将束帛山僮喜， 
传示银钩邑客惊。 
直为云泥相去远， 
一言知己杀身轻。
                        </pre>
            </li>
            
            <li>
                <h3>
                    闲居即事
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 费冠卿</p>
                <pre>生计唯将三尺僮， 
学他贤者隐墙东。 
照眠夜后多因月， 
扫地春来只藉风。 
几处红旗驱战士， 
一园青草伴衰翁。 
子房仙去孔明死， 
更有何人解指踪。
                        </pre>
            </li>
            
            <li>
                <h3>
                    题中峰
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 费冠卿</p>
                <pre>中峰高拄泬寥天， 
上有茅庵与石泉。 
晴景猎人曾望见， 
青蓝色里一僧禅。
                        </pre>
            </li>
            
    </ul>
</body>

</html>