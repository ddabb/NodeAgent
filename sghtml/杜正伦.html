<!DOCTYPE html>
<html lang="zh-CN">

<head>
    <meta charset="UTF-8">
    <title>
        杜正伦
    </title>
</head>

<body>
    <h1>
        杜正伦
    </h1>
    <p><strong>朝代:</strong>
        唐代
    </p>
    <p><strong>生平:</strong>
        杜正伦，相州洹水人。隋世重举秀才，天下不十人，而正伦与弟正玄、正藏俱擢第，一门三秀才，为当时称美。太宗召直秦府文学馆。贞观元年，以魏徵荐。擢兵部员外郎，累迁中书侍郎，兼太子左庶子，参典机密。显庆中，拜中书令，贬横州刺史。集十卷，今存诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    冬日宴于庶子宅各赋一字得节
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 杜正伦</p>
                <pre>李门余妄进， 
徐榻君恒设。 
清论畅玄言， 
雅琴飞白雪。 
寒云暧落景， 
朔风凄暮节。 
方欣投辖情， 
且驻当归别。
                        </pre>
            </li>
            
            <li>
                <h3>
                    玄武门侍宴
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 杜正伦</p>
                <pre>大君端扆暇， 
睿赏狎林泉。 
开轩临禁籞， 
藉野列芳筵。 
参差歌管飏， 
容裔羽旗悬。 
玉池流若醴， 
云阁聚非烟。 
湛露唏尧日， 
熏风入舜弦。 
大德侔玄造， 
微物荷陶甄。 
谬陪瑶水宴， 
仍厕柏梁篇。 
阚名徒上月， 
邹辩讵谈天。 
既喜光华旦， 
还伤迟暮年。 
犹冀升中日， 
簪裾奉肃然。
                        </pre>
            </li>
            
    </ul>
</body>

</html>