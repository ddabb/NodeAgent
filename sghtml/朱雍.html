<!DOCTYPE html>
<html lang="zh-CN">

<head>
    <meta charset="UTF-8">
    <title>
        朱雍
    </title>
</head>

<body>
    <h1>
        朱雍
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    亭前柳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>养就玄霜圃， 
问东君、曾放瑶英。 
回首蓝桥路， 
遍琼城。 
横斜影， 
照人明。 
飘香信、玉溪仙佩晚， 
同新月、步入西清。 
冰质枝头袅， 
更轻盈。 
分春色， 
赠双成。
                        </pre>
            </li>
            
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>听琤琤漏永， 
洗银林、梅英半寒收。 
正蟾辉舒粉， 
云容缕色， 
切近妆楼。 
人在东风伫立， 
悄悄独凝眸。 
多少横斜影， 
萦绕江流。 
只有清香暗度， 
堕髻簪珥玉， 
曾赋清游。 
认瑶车冰辙， 
佳致肯延留。 
指蓬山、青砂初转， 
望沧溟、羽佩一同舟。 
仙娥许， 
酒渑与我， 
消尽春愁。
                        </pre>
            </li>
            
            <li>
                <h3>
                    十二时慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>粉痕轻、谢池泛玉， 
波暖琉璃初暖。 
睹靓芳、尘冥春浦， 
水曲漪生遥岸。 
麝气柔、云容影淡， 
正日边寒浅。 
闲院寂， 
幽管声中， 
万感并生， 
心事曾陪琼宴。 
春暗南枝依旧， 
但得当时缱绻。 
昼永乱英， 
缤纷解佩， 
映人轻盈面。 
香暗酒醒处， 
年年共副良愿。
                        </pre>
            </li>
            
            <li>
                <h3>
                    塞孤
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 朱雍</p>
                <pre>雪江明， 
练静波声歇。 
玉浦梅英初发。 
隐隐瑶林堪乍别。 
琼路冷， 
云阶滑。 
寒枝晚、已黄昏， 
铺碎影、留新月。 
向亭皋、一任风冽。 
歌起郢曲时， 
目断秦城阙。 
远道冰车清彻。 
追念酥妆凝望切。 
淡伫迎佳节。 
应暗想、日边人， 
聊寄与、同欢悦。 
劝清尊、忍负盟设。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>春事为谁来， 
枝上半留残雪。 
恰近小园香径， 
对霜林寒月。 
危阑凄断笛声长， 
吹到偏呜咽。 
最好短亭归路， 
有行人先折。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>池上数枝开遍。 
临水幽香清浅。 
楼上欲黄昏， 
吹彻一声晴管。 
零乱。 
零乱。 
衣上残英都满。
                        </pre>
            </li>
            
            <li>
                <h3>
                    忆秦娥
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>风萧萧。 
驿亭春信期春潮。 
期春潮。 
黄昏浮动， 
谁在江皋。 
碧云冉冉横溪桥。 
琼车未至馀香飘。 
馀香飘。 
一帘疏影， 
月在花梢。
                        </pre>
            </li>
            
            <li>
                <h3>
                    梅花引
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>梅亭别。 
梅亭别。 
梅亭回首都如雪。 
粉融融。 
月濛濛。 
月上小车， 
归去小楼空。 
当时曾傅新妆薄。 
而今一任花零落。 
朝随风。 
朝随风。 
竹外孤根， 
犹与幽径通。 
长相忆。 
无消息。 
庾岭沈沈云暗碧。 
玉痕惊。 
对离情。 
无奈水遥天阔、隔琼城。 
年来素袂香不灭。 
此心无限凭谁说。 
夜绵绵。 
路漫漫。 
愁听枕前， 
吹彻笛声寒。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 朱雍</p>
                <pre>残日凭阑目断霞。 
寒林人静每归鸦。 
小梅春早压群花。 
一槛风声清玉管， 
数枝月影到窗纱。 
隔帘时度暗香些。
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>雪开瑶径。 
素蕊迎春影。 
楼上玉声三弄定。 
无奈幽香翻阵。 
凌晨不事铅华。 
化工却付春花。 
流水残阳江上， 
清随月色低斜。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>轻艳盈盈， 
相逢曾向寒溪路。 
惜飘零处。 
无计禁春雨。 
素影参差， 
人在琼城步。 
危阑暮。 
年光催度。 
特地香风住。
                        </pre>
            </li>
            
            <li>
                <h3>
                    玉女摇仙佩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>灰飞嶰谷， 
佩解江干， 
庾岭寒轻梅瘦。 
水面吞蟾， 
山光暗斗。 
物色盈枝依旧。 
凭暖危阑久。 
有清香旖旎， 
却沾襟袖。 
赋情□、窥人艳冷， 
更是殷勤， 
忍重回首。 
谁知道， 
春归院落， 
缤纷雪飞鸳甃。 
须谢化机爱惜， 
碎璧铺酥， 
肯把飞英﹀︽。 
念念瑶珂， 
乘飙烟浦， 
送别犹携纤手。 
馥郁盈芳酒。 
临妆罢、一点眉峰伤皱。 
又只恐、□收梦断， 
管凄风怨， 
晓催银漏。 
残金兽。 
参横月堕归时候。
                        </pre>
            </li>
            
            <li>
                <h3>
                    生查子
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 朱雍</p>
                <pre>帘栊月上时， 
寂寞东风里。 
又是立黄昏， 
梅影临窗绮。 
玉梅清夜寒， 
梦断还无寐。 
晓角一声残， 
吹彻人千里。
                        </pre>
            </li>
            
            <li>
                <h3>
                    笛家弄·笛家
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 朱雍</p>
                <pre>瓖质仙姿， 
缟袂清格， 
天然疏秀。 
静轩烟锁黄昏後。 
影瘦零乱， 
艳冷珑璁， 
雪肌莹暖， 
冰枝萦绣。 
更赋风流， 
几番攀赠， 
细拈香盈手。 
与东君、叙暌远， 
脉脉两情有旧。 
立久。 
阆苑凝夕， 
瑶窗淡月， 
百琲寻芳， 
醉玉谈群， 
千锺酹酒。 
向此， 
是处难忘瘦花， 
送远何劳垂柳。 
忍听高楼， 
笛声凄断， 
乐事人非偶。 
空馀恨， 
惹幽香不灭， 
尚沾春袖。
                        </pre>
            </li>
            
            <li>
                <h3>
                    西平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>夜色娟娟皎月， 
梅玉供春绪。 
不使铅华点缀， 
超出精神淡伫。 
休妒残英如雨。 
清香眷恋， 
只恐随风满路。 
散无数。 
江亭暮。 
鸣佩语。 
正值忽忽乍别， 
天远瑶池缟毂， 
好趁飞琼去。 
忍孤负、瑶台伴侣。 
琼肌瘦尽， 
庾岭零落， 
空怅望、动情处。 
画角哀时暗度。 
参横向晓， 
吹入深沈院宇。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>春太早。 
十二玉楼初晓。 
半额试妆深院悄。 
相逢何草草。 
临水幽香缥缈。 
彷佛淡妆窥照。 
恰值日边人未到。 
纷纷萦古道。
                        </pre>
            </li>
            
            <li>
                <h3>
                    迷神引
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 朱雍</p>
                <pre>白玉楼高云光绕。 
望极新蟾同照。 
前村暮雪， 
霁梅林道。 
涧风平， 
波声渺。 
喜登眺。 
疏影寒枝颤， 
太春早。 
临水凝清浅， 
靓妆巧。 
瘦体伤离， 
向此萦怀抱。 
觉璧华轻， 
冰痕小。 
倦听塞管， 
转呜咽， 
令人老。 
素光回， 
长亭静， 
无尘到。 
烟锁横塘暖， 
香径悄。 
飞英难拘束， 
任春晓。
                        </pre>
            </li>
            
    </ul>
</body>

</html>