<!DOCTYPE html>
<html lang="zh-CN">

<head>
    <meta charset="UTF-8">
    <title>
        李冠
    </title>
</head>

<body>
    <h1>
        李冠
    </h1>
    <p><strong>朝代:</strong>
        宋代
    </p>
    <p><strong>生平:</strong>
        李冠（？-？） 字世英，历城（今山东济南）人。以文学著称，与王樵、贾同齐名。官乾宁主簿。其词婉约多姿，风格近张先。有《东皋集》，不传。《全宋词》存其词五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    六州歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李冠</p>
                <pre>凄凉绣岭， 
宫殿倚山阿。 
明皇帝。 
曾游地。 
锁烟萝。 
郁嵯峨。 
忆惜真妃子。 
艳倾国， 
方姝丽。 
朝复暮。 
嫔嫱妒。 
宠偏颇。 
三尺玉泉新浴， 
莲羞吐、红浸秋波。 
听花奴， 
敲羯鼓， 
酣奏鸣鼍。 
体不胜罗。 
舞婆娑。 
正霓裳曳。 
惊烽燧。 
千万骑。 
拥雕戈。 
情宛转。 
魂空乱。 
蹙双蛾。 
奈兵何。 
痛惜三春暮， 
委妖丽， 
马嵬坡。 
平寇乱。 
回宸辇。 
忍重过。 
香瘗紫囊犹有， 
鸿都客、钿合应讹。 
使行人到此， 
千古只伤歌。 
事往愁多。
                        </pre>
            </li>
            
            <li>
                <h3>
                    千秋万岁·千秋岁引
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李冠</p>
                <pre>杏花好、子细君须辨。 
比早梅深、夭桃浅。 
把鲛绡、淡拂鲜红面。 
蜡融紫萼重重现。 
烟外悄， 
风中笑， 
香满院。 
欲绽全开俱可羡。 
粹美妖娆无处选。 
除卿卿似寻常见。 
倚天真、艳冶轻朱粉， 
分明洗出胭脂面。 
追往事， 
绕芳榭， 
千千遍。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 李冠</p>
                <pre>遥夜亭皋闲信步。 
才过清明， 
渐觉伤春暮。 
数点雨声风约住。 
朦胧淡月云来去。 
桃杏依稀香暗渡。 
谁在秋千， 
笑里轻轻语。 
一寸相思千万绪。 
人间没个安排处。
                        </pre>
            </li>
            
    </ul>
</body>

</html>