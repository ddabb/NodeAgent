<!DOCTYPE html>
<html lang="zh-CN">

<head>
    <meta charset="UTF-8">
    <title>
        黄损
    </title>
</head>

<body>
    <h1>
        黄损
    </h1>
    <p><strong>朝代:</strong>
        唐代
    </p>
    <p><strong>生平:</strong>
        字益之，连州人。梁龙德二年登进士第，仕南汉刘  ，累官尚书仆射。有《桂香集》，今存诗四首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    书壁
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 黄损</p>
                <pre>一别人间岁月多， 
归来人事已销磨。 
惟有门前鉴池水， 
春风不改旧时波。
                        </pre>
            </li>
            
            <li>
                <h3>
                    公子行
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 黄损</p>
                <pre>春草绿绵绵， 
骄骖骤暖烟。 
微风飘乐韵， 
半日醉花边。 
打鹊抛金盏， 
招人举玉鞭。 
田翁与蚕妇， 
平地看神仙。
                        </pre>
            </li>
            
            <li>
                <h3>
                    出山吟
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 黄损</p>
                <pre>来书初出白云扃， 
乍蹑秋风马走轻。 
远近留连分岳色， 
别离呜咽乱泉声。 
休将巢许争喧杂， 
自共伊皋论太平。 
昨夜细看云色里， 
进贤星座甚分明。
                        </pre>
            </li>
            
            <li>
                <h3>
                    句
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 黄损</p>
                <pre>机关才运动， 
胜败便相随。 
忽遇南迁客， 
若为西入心。 
往来三岛近， 
活计一囊空。 
三通明主诏， 
一片白云心。 
扫地待明月， 
踏花迎野僧。 
水谙彭泽阔， 
山忆武陵深。 
金镫冷光风宛转， 
锦袍红润雨霏微。 
高齐日月方为道， 
动合乾坤始是心。 
傍水野禽通体白， 
饤盘山果半边红。 
而今世上多离别， 
莫向相思树下啼。
                        </pre>
            </li>
            
            <li>
                <h3>
                    读史
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 黄损</p>
                <pre>逐鹿走红尘， 
炎炎火德新。 
家肥生孝子， 
国霸有余臣。 
帝道云龙合， 
民心草木春。 
须知烟阁上， 
一半老儒真。
                        </pre>
            </li>
            
    </ul>
</body>

</html>