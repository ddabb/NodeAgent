<!DOCTYPE html>
<html lang="zh-CN">

<head>
    <meta charset="UTF-8">
    <title>
        章楶
    </title>
</head>

<body>
    <h1>
        章楶
    </h1>
    <p><strong>朝代:</strong>
        宋代
    </p>
    <p><strong>生平:</strong>
        章楶（1027-1102），字质夫，浦城（今属福建）人。治平二年（1065）进士。哲宗朝，历集贤殿修撰，知渭州，进端明殿学士。徽宗时除同知枢密院事。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    声声令·胜胜令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 章楶</p>
                <pre>帘移碎影， 
香褪衣襟。 
旧家庭院嫩苔侵。 
东风过尽， 
暮云锁， 
绿窗深。 
怕对人、闲枕剩衾。 
楼底轻阴。 
春信断， 
怯登临。 
断肠魂梦两沈沈。 
花飞水远， 
便从今。 
莫追寻。 
又怎禁、蓦地上心。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 章楶</p>
                <pre>燕忙莺懒芳残， 
正堤上、柳花飘坠。 
轻飞乱舞， 
点画青林， 
全无才思。 
闲趁游丝， 
静临深院， 
日长门闭。 
傍珠帘散漫， 
垂垂欲下， 
依前被、风扶起。 
兰帐玉人睡觉， 
怪春衣、雪霑琼缀。 
绣床旋满， 
香球无数， 
才圆却碎。 
时见蜂儿， 
仰粘轻粉， 
鱼吞池水。 
望章台路杳， 
金鞍游荡， 
有盈盈泪。
                        </pre>
            </li>
            
    </ul>
</body>

</html>