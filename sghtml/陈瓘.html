<!DOCTYPE html>
<html lang="zh-CN">

<head>
    <meta charset="UTF-8">
    <title>
        陈瓘
    </title>
</head>

<body>
    <h1>
        陈瓘
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一落索
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈瓘</p>
                <pre>体上衣裳云作缕。 
不论寒暑。 
世间多少老婆禅， 
犹苦问、台山路。 
堪笑庞翁无趣。 
临行却住。 
古人公案不须论， 
还了得、如今否。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈瓘</p>
                <pre>闻道洛阳花正好， 
家家庭户春风。 
道人饮去百壶空。 
年年花下醉， 
看谢几番红。 
此别又从何处去， 
风萍一任西东。 
语声虽异笑声同。 
一轮深夜月， 
何处不相逢。
                        </pre>
            </li>
            
            <li>
                <h3>
                    减字木兰花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈瓘</p>
                <pre>华胥月色。 
万水千山同一白。 
南北相望。 
独醉香山旧草堂。 
淮岑妙境。 
十载醺酣犹未醒。 
一腹便便。 
也读春秋也爱眠。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈瓘</p>
                <pre>身如一叶舟， 
万事潮头起。 
水长船高一任伊， 
来往洪涛里。 
潮落又潮生， 
今古长如此。 
後夜开尊独酌时， 
月满人千里。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈瓘</p>
                <pre>槁木形骸， 
浮云身世， 
一年两到京华。 
又还乘兴， 
闲看洛阳花。 
闻道鞓红最好， 
春归後、终委泥沙。 
忘言处， 
花开花谢， 
不似我生涯。 
年华。 
留不住， 
饥飡困寝， 
触处为家。 
这一轮明月， 
本自无瑕。 
随分冬裘夏葛， 
都不会、赤水黄芽。 
谁知我， 
春风一拐， 
谈笑有丹砂。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈瓘</p>
                <pre>扁舟东去， 
极目沧波渺。 
千古送残红， 
到如今、东流未了。 
午潮方去， 
江月照还生， 
千帆起， 
玉绳低， 
枕上莺声晓。 
锦囊佳句， 
韵压池塘草。 
声遏去年云， 
恼离怀、馀音缭绕。 
倚楼看镜， 
此意与谁论， 
一重水， 
一重山， 
目断令人老。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈瓘</p>
                <pre>有个胡儿模样别。 
满颔髭须， 
生得浑如漆。 
见说近来头也白。 
髭须那得长长黑。 
□□□□□□□。 
籋子镊来， 
须有千堆雪。 
莫向细君容易说。 
恐他嫌你将伊摘。
                        </pre>
            </li>
            
            <li>
                <h3>
                    醉蓬莱
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈瓘</p>
                <pre>问东州何处， 
境胜人幽， 
两俱难得。 
狼山相望， 
有高堂千尺。 
妙曲轰空， 
彩云翻袖， 
乐奏壶天长日。 
笑我飘然， 
蓬窗竹户， 
只延山色。 
拟棹觥船， 
径冲花浪， 
直造雕筵， 
共醺仙液。 
仍乞蟠桃， 
向庐山亲植。 
未举江帆， 
早逢淮雁， 
问故人踪迹。 
远老池边， 
陶翁琴里， 
此情何极。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈瓘</p>
                <pre>从来多唱杜鹃辞。 
如今真个归。 
健帆笑里落湖西。 
回看江浪飞。 
说情话， 
复何疑。 
临流应赋诗。 
引觞自酌更何之。 
心闲光景迟。
                        </pre>
            </li>
            
            <li>
                <h3>
                    青玉案
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 陈瓘</p>
                <pre>碧空暗淡同云绕。 
渐枕上、风声峭。 
明透纱窗天欲晓。 
珠帘才卷， 
美人惊报， 
一夜青山老。 
使君留客金尊倒。 
正千里琼瑶未经扫。 
欺压梅花春信早。 
十分农事， 
满城和气， 
管取明年好。
                        </pre>
            </li>
            
    </ul>
</body>

</html>