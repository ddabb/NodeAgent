<!DOCTYPE html>
<html lang="zh-CN">

<head>
    <meta charset="UTF-8">
    <title>
        吴元可
    </title>
</head>

<body>
    <h1>
        吴元可
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    凤凰台上忆吹箫
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴元可</p>
                <pre>更不成愁， 
何曾是醉， 
豆花雨後轻阴。 
似此心情自可， 
多了闲吟。 
秋在西楼西畔， 
秋较浅、不似情深。 
夜来月， 
为谁瘦小， 
尘镜羞临。 
弹筝， 
旧家伴侣， 
记雁啼秋水， 
下指成音。 
听未稳、当时自误， 
又况如今。 
那是柔肠易断， 
人间事、独此难禁。 
雕笼近， 
数声别似春禽。
                        </pre>
            </li>
            
            <li>
                <h3>
                    杨州慢
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 吴元可</p>
                <pre>露叶犹青， 
岩花迟动， 
幽幽未似秋阴。 
似梅风带溽， 
吹度长林。 
记当日、西廊共月， 
小屏轻扇， 
人语凉深。 
对清觞， 
醉笑醒颦， 
何似如今。 
临高欲赋， 
甚年来、渐减狂心。 
为谁倚多才， 
难凭易感， 
早付销沈。 
解事张郎风致， 
鲈鱼好、归听吴音。 
又夜阑闻笛， 
故人忽到幽襟。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 吴元可</p>
                <pre>浅约未曾来。 
一迳苍苔。 
缃桃无数棘花开。 
怪得闭门机杼静， 
挑菜初回。 
幽树鸟声催。 
欲去徘徊。 
□□别久易相猜。 
幽绪一晴无处著， 
戏打青梅。
                        </pre>
            </li>
            
            <li>
                <h3>
                    采桑子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 吴元可</p>
                <pre>江南二月春深浅， 
芳草青时， 
燕子来迟。 
翦翦轻寒不满衣。 
清宵欲寐还无寐， 
顾影颦眉。 
整带心思。 
一样东风两样吹。
                        </pre>
            </li>
            
    </ul>
</body>

</html>