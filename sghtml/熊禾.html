<!DOCTYPE html>
<html lang="zh-CN">

<head>
    <meta charset="UTF-8">
    <title>
        熊禾
    </title>
</head>

<body>
    <h1>
        熊禾
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    婆罗门引
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 熊禾</p>
                <pre>秋宵倦起， 
起来风露湿人衣。 
休休未是早行时。 
旋摘青蔬炊饭， 
暖酒就炉围。 
值青山有意， 
且把诗题。 
兴阑便归， 
忽邂逅、故人期。 
道是游山正叔， 
消息曾知。 
茶烟午灶， 
听击棹、歌声笑语迟。 
云霭散、皓月呈辉。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 熊禾</p>
                <pre>自笑生身， 
历事以来， 
垂六十年。 
今浮沈闾里， 
半非识面， 
交游朋友， 
各已华颠。 
富贵不来， 
少年已去， 
空见悠悠岁月迁。 
虽然是， 
壮心一点， 
犹自依然。 
新阳又长天边。 
人指似山间诗酒仙。 
算胸次崔嵬， 
不胜百榼， 
笔端枯槁， 
难足千篇。 
隐几杖藜， 
相耕听诵， 
聊看诸郎相後先。 
馀何事， 
但读书煮茗， 
日晏高眠。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 熊禾</p>
                <pre>斗转旋霄， 
梧飘金井， 
洞天秋气方新。 
幔亭仙子， 
飞佩下瑶京。 
霞袂霓裳缥缈， 
冰肌莹、月作精神。 
云璈动， 
琼仙歌舞， 
共庆捧瑶觥。 
蟾宫， 
人未老， 
纵横礼乐， 
谈笑功句名。 
从今去， 
有多少、富贵光荣。 
且听宾云奏曲， 
千秋岁、更引清声。 
齐眉处， 
朱颜绿鬓， 
相与共长生。
                        </pre>
            </li>
            
            <li>
                <h3>
                    瑞鹤仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 熊禾</p>
                <pre>翠旗迎风辇。 
正金母、西游瑶台宝殿。 
蓬莱都历遍。 
□飘然来到， 
笙歌庭院。 
朱颜绿鬓。 
须尽道、人间罕见。 
更恰恰占得， 
美景良辰， 
小春天暖。 
开宴。 
画堂深处， 
银烛高烧， 
珠帘任卷。 
香浮宝篆。 
翻舞袖， 
掩歌扇。 
看兰孙桂子， 
成团成簇， 
共捧金荷齐劝。 
□从今、鹤算龟龄， 
天长地远。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 熊禾</p>
                <pre>旧事凭谁诉。 
记锦宫、初试浓妆， 
前身天女。 
玉辇行春娇侍夜， 
浴殿温泉轻注。 
一点点、猩红啼吐。 
绣屋篝香春睡足， 
细温存， 
怕遣惊风雨。 
春孟散， 
暗凝伫。 
韶华寂寞今何许。 
想故宫、柳亦凝愁， 
倚栏停舞。 
欲趁啼鹃归月下， 
可奈川回山阻。 
倩万里、鹄来衔子。 
工部无诗虽结恨， 
道无香、更恨痴人语。 
拌绝艳， 
付黄土。
                        </pre>
            </li>
            
    </ul>
</body>

</html>