<!DOCTYPE html>
<html lang="zh-CN">

<head>
    <meta charset="UTF-8">
    <title>
        晁冲之
    </title>
</head>

<body>
    <h1>
        晁冲之
    </h1>
    <p><strong>朝代:</strong>
        宋代
    </p>
    <p><strong>生平:</strong>
        晁冲之（？-？） 字用叔，一字川道，济州巨野（今属山东）人，晁补之从弟。举进士。其词聪俊明媚，与其兄豪健之作相反。赵万里辑其词十六首为一卷，名《晁用叔词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    上林春慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晁冲之</p>
                <pre>帽落宫花， 
衣惹御香， 
凤辇晚来初过。 
鹤降诏飞， 
龙擎烛戏， 
端门万枝灯火。 
满城车马， 
对明月、有谁闲坐。 
任狂游， 
更许傍禁街， 
不局金锁。 
玉楼人、暗中掷果。 
珍帘下、笑著春衫袅娜。 
素蛾绕钗， 
轻蝉扑鬓， 
垂垂柳丝梅朵。 
夜阑饮散， 
但赢得、翠翘双亸。 
醉归来， 
又重向、晓窗梳裹。
                        </pre>
            </li>
            
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晁冲之</p>
                <pre>谩道追欢惟九日， 
年年此恨偏浓。 
今朝吹帽与谁同。 
黄花都未拆， 
和泪泣西风。 
应恐登临肠更断， 
故交烟雨迷空。 
为君一曲送飞鸿。 
谁能推毂我， 
深入醉乡中。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晁冲之</p>
                <pre>门在垂杨阴里。 
楼枕曲江春水。 
一阵牡丹风， 
香压满园花气。 
沈醉。 
沈醉。 
不记绿窗先睡。
                        </pre>
            </li>
            
            <li>
                <h3>
                    小重山
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晁冲之</p>
                <pre>碧水浮瓜纹簟前。 
只知闲枕手， 
不成眠。 
晚云如火雨晴天。 
轻云远， 
亭外一声蝉。 
池馆几年年。 
倚阑催小艇， 
采新莲。 
多情还到芰荷边。 
应相忆， 
折藕看丝牵。
                        </pre>
            </li>
            
            <li>
                <h3>
                    感皇恩
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晁冲之</p>
                <pre>蝴蝶满西园， 
啼莺无数。 
水阁桥南路。 
凝伫。 
两行烟柳， 
吹落一池飞絮。 
秋千斜挂起， 
人何处。 
把酒劝君， 
闲愁莫诉。 
留取笙歌住。 
休去。 
几多春色， 
禁得许多风雨。 
海棠花谢也， 
君知否。
                        </pre>
            </li>
            
            <li>
                <h3>
                    汉宫春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晁冲之</p>
                <pre>黯黯离怀， 
向东门系马， 
南浦移舟。 
薰风乱飞燕子， 
时下轻鸥。 
无情渭水， 
问谁教、日日东流。 
常是送、行人去後， 
烟波一向离愁。 
回首旧游如梦， 
记踏青殢饮， 
拾翠狂游。 
无端彩云易散， 
覆水难收。 
风流未老， 
拚千金， 
重入扬州。 
应又是、当年载酒， 
依前名占青楼。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晁冲之</p>
                <pre>浦口潮来沙尾涨。 
危樯半落帆游漾， 
水调不知何处唱。 
风淡荡。 
鳜鱼吹起桃花浪。 
雪尽小桥梅总放。 
层楼一任愁人上。 
万里长安回首望。 
山四向。 
澄江日色如春酿。
                        </pre>
            </li>
            
            <li>
                <h3>
                    玉蝴蝶
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晁冲之</p>
                <pre>目断江南千里， 
灞桥一望， 
烟水微茫。 
尽锁重门， 
人去暗度流光。 
雨轻轻， 
梨花院落， 
风淡淡、杨柳池塘。 
恨偏长。 
佩沈湘浦， 
云散高唐。 
清狂。 
重来一梦， 
手搓梅子， 
煮酒初尝。 
寂寞经春， 
小桥依旧燕飞忙。 
玉钩栏、凭多渐暖， 
金缕枕、别久犹香。 
最难忘。 
看花南陌， 
待月西厢。
                        </pre>
            </li>
            
    </ul>
</body>

</html>