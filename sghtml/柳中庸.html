<!DOCTYPE html>
<html lang="zh-CN">

<head>
    <meta charset="UTF-8">
    <title>
        柳中庸
    </title>
</head>

<body>
    <h1>
        柳中庸
    </h1>
    <p><strong>朝代:</strong>
        唐代
    </p>
    <p><strong>生平:</strong>
        柳中庸，名淡，以字行。河东人，宗元之族，御史并之弟也，与弟中行皆有文名。萧颖士以女妻之，仕为洪府户曹。诗十三首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    丁评事宅秋夜宴集
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 柳中庸</p>
                <pre>翠幕卷回廊， 
银灯开后堂。 
风惊拥砌叶， 
月冷满庭霜。 
绮席人将醉， 
繁弦夜未央。 
共怜今促席， 
谁道客愁长。
                        </pre>
            </li>
            
            <li>
                <h3>
                    凉州曲二首
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 柳中庸</p>
                <pre>关山万里远征人， 
一望关山泪满巾。 
青海戍头空有月， 
黄沙碛里本无春。 
高槛连天望武威， 
穷阴拂地戍金微。 
九城弦管声遥发， 
一夜关山雪满飞。
                        </pre>
            </li>
            
            <li>
                <h3>
                    听筝
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 柳中庸</p>
                <pre>抽弦促柱听秦筝， 
无限秦人悲怨声。 
似逐春风知柳态， 
如随啼鸟识花情。 
谁家独夜愁灯影， 
何处空楼思月明。 
更入几重离别恨， 
江南岐路洛阳城。
                        </pre>
            </li>
            
            <li>
                <h3>
                    夜渡江
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 柳中庸</p>
                <pre>夜渚带浮烟， 
苍茫晦远天。 
舟轻不觉动， 
缆急始知牵。 
听笛遥寻岸， 
闻香暗识莲。 
唯看去帆影， 
常恐客心悬。
                        </pre>
            </li>
            
            <li>
                <h3>
                    寒食戏赠
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 柳中庸</p>
                <pre>春暮越江边， 
春阴寒食天。 
杏花香麦粥， 
柳絮伴秋千。 
酒是芳菲节， 
人当桃李年。 
不知何处恨， 
已解入筝弦。
                        </pre>
            </li>
            
            <li>
                <h3>
                    幽院早春
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 柳中庸</p>
                <pre>草短花初拆， 
苔青柳半黄。 
隔帘春雨细， 
高枕晓莺长。 
无事含闲梦， 
多情识异香。 
欲寻苏小小， 
何处觅钱塘。
                        </pre>
            </li>
            
            <li>
                <h3>
                    征人怨
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 柳中庸</p>
                <pre>岁岁金河复玉关， 
朝朝马策与刀环。 
三春白雪归青冢， 
万里黄河绕黑山。
                        </pre>
            </li>
            
            <li>
                <h3>
                    扬子途中
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 柳中庸</p>
                <pre>楚塞望苍然， 
寒林古戍边。 
秋风人渡水， 
落日雁飞天。 
第二百五十八卷
                        </pre>
            </li>
            
            <li>
                <h3>
                    春思赠人
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 柳中庸</p>
                <pre>红粉当三五， 
青娥艳一双。 
绮罗回锦陌， 
弦管入花江。 
落雁惊金弹， 
抛杯泻玉缸。 
谁知褐衣客， 
憔悴在书窗。
                        </pre>
            </li>
            
            <li>
                <h3>
                    江行
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 柳中庸</p>
                <pre>繁阴乍隐洲， 
落叶初飞浦。 
萧萧楚客帆， 
暮入寒江雨。
                        </pre>
            </li>
            
            <li>
                <h3>
                    河阳桥送别
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 柳中庸</p>
                <pre>黄河流出有浮桥， 
晋国归人此路遥。 
若傍阑干千里望， 
北风驱马雨萧萧。
                        </pre>
            </li>
            
            <li>
                <h3>
                    秋怨
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 柳中庸</p>
                <pre>玉树起凉烟， 
凝情一叶前。 
别离伤晓镜， 
摇落思秋弦。 
汉垒关山月， 
胡笳塞北天。 
不知肠断梦， 
空绕几山川。
                        </pre>
            </li>
            
    </ul>
</body>

</html>