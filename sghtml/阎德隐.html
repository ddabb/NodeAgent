<!DOCTYPE html>
<html lang="zh-CN">

<head>
    <meta charset="UTF-8">
    <title>
        阎德隐
    </title>
</head>

<body>
    <h1>
        阎德隐
    </h1>
    <p><strong>朝代:</strong>
        唐代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    三月歌
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 阎德隐</p>
                <pre>洛阳城路九春衢， 
洛阳城外柳千株。 
能得来时作眼觅， 
天津桥侧锦屠苏。
                        </pre>
            </li>
            
            <li>
                <h3>
                    薛王花烛行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 阎德隐</p>
                <pre>王子仙车下凤台， 
紫缨金勒驭龙媒。 
□□□□□□出， 
环佩锵锵天上来。 
鳷鹊楼前云半卷， 
鸳鸯殿上月裴回。 
玉盘错落银灯照， 
珠帐玲珑宝扇开。 
盈盈二八谁家子， 
红粉新妆胜桃李。 
从来六行比齐姜， 
自许千门奉楚王。 
楚王宫里能服饰， 
顾盼倾城复倾国。 
合欢锦带蒲萄花， 
连理香裙石榴色。 
金炉半夜起氛氲， 
翡翠被重苏合熏。 
不学曹王遇神女， 
莫言罗敷邀使君。 
同心婉娩若琴瑟， 
更笑天河有灵匹。 
一朝福履盛王门， 
百代光辉增帝室。 
富贵荣华实可怜， 
路傍观者谓神仙。 
只应早得淮南术， 
会见双飞入紫烟。
                        </pre>
            </li>
            
    </ul>
</body>

</html>