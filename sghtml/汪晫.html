<!DOCTYPE html>
<html lang="zh-CN">

<head>
    <meta charset="UTF-8">
    <title>
        汪晫
    </title>
</head>

<body>
    <h1>
        汪晫
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪晫</p>
                <pre>一只船儿没赛。 
七十六年装载。 
把柁更须牢， 
风饱蒲帆轻快。 
无碍。 
无碍。 
匹似子猷访戴。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪晫</p>
                <pre>相逢草草， 
共吟诗、同醉杯中之物。 
评论三王讥五霸， 
谈辩喧哗邻壁。 
敲缺唾壶， 
击残如意， 
妙语飞华雪。 
无能为也， 
如何对此三杰。 
看取东野诗成， 
南昌书就， 
奈征车催发。 
後夜山深何处宿， 
红豆寒灯明灭。 
一老堪怜， 
两生未起， 
应念星星发。 
风传佳话， 
花村无犬惊月。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪晫</p>
                <pre>落日水亭静， 
藕叶胜花香。 
时贤飞盖， 
松间喝道挟胡床。 
暑气林深不受， 
山色晚来逾好， 
顿觉酒尊凉。 
妙语发天籁， 
幽眇亦张皇。 
射者中， 
弈者胜， 
兴悠长。 
佳人雪藕， 
更调冰水赛寒浆。 
惊饵游鱼深逝， 
带箭山禽高举， 
此话要商量。 
溪上采菱女， 
三五傍垂杨。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪晫</p>
                <pre>可是东风、当日欠商量。 
百紫千红春富贵， 
无半点， 
似渠香。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪晫</p>
                <pre>民吾同胞， 
剖破藩篱， 
元是大家。 
故见之诰诏， 
视如子弟， 
谆勤恳切， 
悃愊无华。 
孝悌力田， 
职当劝相， 
起早非干为看花。 
亲酌酒， 
老农唯诺， 
句句仁芽。 
晓来犹觉寒些。 
看雨湿风吹旗□斜。 
笑吾生八十， 
尽谙农事， 
公筵既彻， 
更共烹茶。 
高唱豳风， 
敬酬令尹， 
王道桑麻乐有涯。 
春务急， 
见溪头杨柳， 
已可藏鸦。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪晫</p>
                <pre>午夜凉生风不住。 
河汉无声， 
时见疏星度。 
佳客伴君知未去。 
对床只欠潇潇雨。 
素月四更山外吐。 
金鸭慵添， 
消尽沈烟缕。 
料想玉楼人念处。 
归舟日望荷花浦。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪晫</p>
                <pre>千缕柳丝犹嫩， 
一星榆火初明。 
载将新意寿幽人。 
红袖持杯劝尽。 
老鹤自偏野性， 
沙鸥难比轻身。 
殷勤多谢祝长春。 
一笑东风夜静。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 汪晫</p>
                <pre>夜对灯花语。 
且随宜、果盘草草， 
两三杯数。 
翠玉环中园五亩， 
自唱山歌自舞。 
况今夜、尊前无暑。 
何用食前须方丈， 
更後车、何用婵娟女。 
这闲福， 
自心许。 
蓼花芦叶纷江渚。 
有沙边、寒蛩吟透， 
梧桐秋雨。 
羡甚满堂金玉富， 
未可学人渔取。 
怕天也、未曾相与。 
豹遁蛟藏泉可濯， 
有鬼神、呵护盘之阻。 
鲜可食， 
脍银缕。
                        </pre>
            </li>
            
            <li>
                <h3>
                    鹧鸪词·瑞鹧鸪
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 汪晫</p>
                <pre>伤时怀抱不胜愁。 
野水粼粼绿遍洲。 
满地落花春病酒， 
一帘明月夜登楼。 
明眸皓齿人难得， 
寒食清明事又休。 
只是鹧鸪三两曲， 
等闲白了几人头。
                        </pre>
            </li>
            
    </ul>
</body>

</html>