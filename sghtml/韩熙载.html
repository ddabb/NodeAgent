<!DOCTYPE html>
<html lang="zh-CN">

<head>
    <meta charset="UTF-8">
    <title>
        韩熙载
    </title>
</head>

<body>
    <h1>
        韩熙载
    </h1>
    <p><strong>朝代:</strong>
        唐代
    </p>
    <p><strong>生平:</strong>
        字叔言，北海人。后唐同光中，登进士第。李  建国，用为秘书郎。  嗣位，拜虞部员外郎、史馆修撰、知制诰。后主时，终中书侍郎。集五卷，今存诗五首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    书歌妓泥金带
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 韩熙载</p>
                <pre>风柳摇摇无定枝， 
阳台云雨梦中归。 
他年蓬岛音尘断， 
留取尊前旧舞衣。
                        </pre>
            </li>
            
            <li>
                <h3>
                    感怀诗二章奉使中原署馆壁
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 韩熙载</p>
                <pre>仆本江北人， 
今作江南客。 
再去江北游， 
举目无相识。 
金风吹我寒， 
秋月为谁白。 
不如归去来， 
江南有人忆。 
未到故乡时， 
将为故乡好。 
及至亲得归， 
争如身不到。 
目前相识无一人， 
出入空伤我怀抱。 
风雨萧萧旅馆秋， 
归来窗下和衣倒。 
梦中忽到江南路， 
寻得花边旧居处。 
桃脸蛾眉笑出门， 
争向前头拥将去。
                        </pre>
            </li>
            
            <li>
                <h3>
                    溧水无相寺赠僧
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 韩熙载</p>
                <pre>无相景幽远， 
山屏四面开。 
凭师领鹤去， 
待我挂冠来。 
药为依时采， 
松宜绕舍栽。 
林泉自多兴， 
不是效刘雷。
                        </pre>
            </li>
            
            <li>
                <h3>
                    送徐铉流舒州
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 韩熙载</p>
                <pre>昔年凄断此江湄， 
风满征帆泪满衣。 
今日重怜  鴒羽， 
不堪波上又分飞。
                        </pre>
            </li>
            
    </ul>
</body>

</html>