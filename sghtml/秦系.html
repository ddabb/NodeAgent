<!DOCTYPE html>
<html lang="zh-CN">

<head>
    <meta charset="UTF-8">
    <title>
        秦系
    </title>
</head>

<body>
    <h1>
        秦系
    </h1>
    <p><strong>朝代:</strong>
        唐代
    </p>
    <p><strong>生平:</strong>
        秦系，字公绪，会稽人。天宝末，避乱剡溪，北都留守薛兼训奏为右卫率府仓曹参军，不就，建中初，客泉州。南安有九日山，大松百馀章，俗传东晋时所植。系结庐其上，穴石为研，注《老子》，弥年不出。张建封闻系不可致，请就加校书郎。自号东海钓客，与刘长卿善，以诗相赠答。权德舆曰：&amp;quot;长卿自以为五言长城，系用偏师攻之，虽老益壮。&amp;quot;其后东渡秣陵，年八十馀卒。南安人思之，号
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    会稽山居寄薛播侍郎袁高给事高参舍人
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 秦系</p>
                <pre>稷契今为相， 
明君复为尧。 
宁知买臣困， 
犹负会稽樵。
                        </pre>
            </li>
            
            <li>
                <h3>
                    即事奉呈郎中韦使君
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>久卧云间已息机， 
青袍忽著狎鸥飞。 
诗兴到来无一事， 
郡中今有谢玄晖。
                        </pre>
            </li>
            
            <li>
                <h3>
                    奉寄昼公
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>蓑笠双童傍酒船， 
湖山相引到房前。 
团蕉何事教人见， 
暂借空床守坐禅。
                        </pre>
            </li>
            
            <li>
                <h3>
                    宿云门上方
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>禅室遥看峰顶头， 
白云东去水长流。 
松间倘许幽人住， 
不更将钱买沃州。
                        </pre>
            </li>
            
            <li>
                <h3>
                    寄浙东皇甫中丞
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 秦系</p>
                <pre>闲闲麋鹿或相随， 
一两年来鬓欲衰。 
琴砚共依春酒瓮， 
云霞覆著破柴篱。 
注书不向时流说， 
种药空令道者知。 
久带纱巾仍藉草， 
山中那得见朝仪。
                        </pre>
            </li>
            
            <li>
                <h3>
                    将移耶溪旧居留赠严维秘书
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>鸡犬渔舟里， 
长谣任兴行。 
那邀落日醉， 
已被远山迎。 
书箧将非重， 
荷衣著甚轻。 
谢安无个事， 
忽起为苍生。
                        </pre>
            </li>
            
            <li>
                <h3>
                    山中书怀寄张建封大夫
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>昨日年催白发新， 
身如麋鹿不知贫。 
时时亦被群儿笑， 
赖有南山四老人。
                        </pre>
            </li>
            
            <li>
                <h3>
                    山中奉寄钱起员外兼简苗发员外
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 秦系</p>
                <pre>空山岁计是胡麻， 
穷海无梁泛一槎。 
稚子唯能觅梨栗， 
逸妻相共老烟霞。 
高吟丽句惊巢鹤， 
闲闭春风看落花。 
借问省中何水部， 
今人几个属诗家。
                        </pre>
            </li>
            
            <li>
                <h3>
                    山中崔大夫有书相问
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 秦系</p>
                <pre>客在烟霞里， 
闲闲逐狎鸥。 
终年常裸足， 
连日半蓬头。 
带月乘渔艇， 
迎寒绽鹿裘。 
已于人事少， 
多被挂冠留。 
素业堆千卷， 
清风至一丘。 
苍黄倒藜杖， 
伛偻睹银钩。 
迹愧巢由隐， 
才非管乐俦。 
从来自多病， 
不是傲王侯。
                        </pre>
            </li>
            
            <li>
                <h3>
                    山中枉张宙员外书期访衡门
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>常恨相知晚， 
朝来枉数行。 
卧云惊圣代， 
拂石候仙郎。 
时果连枝熟， 
春醪满瓮香。 
贫家仍有趣， 
山色满湖光。
                        </pre>
            </li>
            
            <li>
                <h3>
                    山中枉皇甫温大夫见招书
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 秦系</p>
                <pre>十年木屐步苔痕， 
石上松间水自喧。 
三辟草堂仍被褐， 
数行书札忽临门。 
卧多共息嵇康病， 
才劣虚同郭隗尊。 
亚相已能怜潦倒， 
山花笑处莫啼猿。
                        </pre>
            </li>
            
            <li>
                <h3>
                    山中赠张正则评事
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>终年常避喧， 
师事五千言。 
流水闲过院， 
春风与闭门。 
山茶邀上客， 
桂实落前轩。 
莫强教余起， 
微官不足论。
                        </pre>
            </li>
            
            <li>
                <h3>
                    山中赠耿拾遗湋兼两省故人
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>数片荷衣不蔽身， 
青山白鸟岂知贫。 
如今非是秦时世， 
更隐桃花亦笑人。
                        </pre>
            </li>
            
            <li>
                <h3>
                    山中赠诸暨丹丘明府
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>荷衣半破带莓苔， 
笑向陶潜酒瓮开。 
纵醉还须上山去， 
白云那肯下山来。
                        </pre>
            </li>
            
            <li>
                <h3>
                    张建封大夫奏系为校书郎因寄此作
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 秦系</p>
                <pre>久是烟霞客， 
潭深钓得鱼。 
不知芸阁上， 
遗校几多书。
                        </pre>
            </li>
            
            <li>
                <h3>
                    徐侍郎素未相识时携酒命馔兼命诸诗……
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>忽道仙翁至， 
幽人学拜迎。 
华簪窥瓮牖， 
珍味代藜羹。 
洗砚鱼仍戏， 
移樽鸟不惊。 
兰亭攀叙却， 
会此越中营。
                        </pre>
            </li>
            
            <li>
                <h3>
                    早秋宿崔业居处
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 秦系</p>
                <pre>从来席不暖， 
为尔便淹留。 
鸡黍今相会， 
云山昔共游。
                        </pre>
            </li>
            
            <li>
                <h3>
                    春日闲居三首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 秦系</p>
                <pre>一似桃源隐， 
将令过客迷。 
碍冠门柳长， 
惊梦院莺啼。 
浇药泉流细， 
围棋日影低。 
举家无外事， 
共爱草萋萋。 
长谣朝复暝， 
幽独几人知。 
老鹤兼雏弄， 
丛篁带笋移。 
白云将袖拂， 
青镜出檐窥。 
邀取渔家叟， 
花间把酒卮。 
寂寂池亭里， 
轩窗间绿苔。 
游鱼牵荇没， 
戏鸟踏花摧。
                        </pre>
            </li>
            
            <li>
                <h3>
                    晓鸡
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>黯黯严城罢鼓鼙， 
数声相续出寒栖。 
不嫌惊破纱窗梦， 
却恐为妖半夜啼。
                        </pre>
            </li>
            
            <li>
                <h3>
                    晚秋拾遗朱放访山居
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>不逐时人后， 
终年独闭关。 
家中贫自乐， 
石上卧常闲。 
坠栗添新味， 
寒花带老颜。 
侍臣当献纳， 
那得到空山。
                        </pre>
            </li>
            
            <li>
                <h3>
                    期王炼师不至
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>黄精蒸罢洗琼杯， 
林下从留石上苔。 
昨日围棋未终局， 
多乘白鹤下山来。
                        </pre>
            </li>
            
            <li>
                <h3>
                    渡叭ィ叻迓瓜吕础Ｖ心暝疟伲……
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>白云知所好， 
柏叶幸加餐。 
石镜妻将照， 
仙书我借看。 
鸟来翻药碗， 
猿饮怕鱼竿。 
借问檐前树， 
何枝曾挂冠。
                        </pre>
            </li>
            
            <li>
                <h3>
                    献薛仆射
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 秦系</p>
                <pre>由来那敢议轻肥， 
散发行歌自采薇。 
逋客未能忘野兴， 
辟书翻遣脱荷衣。 
家中匹妇空相笑， 
池上群鸥尽欲飞。 
更乞大贤容小隐， 
益看愚谷有光辉。
                        </pre>
            </li>
            
            <li>
                <h3>
                    秋日过僧惟则故院
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>衰草经行处， 
微灯旧道场。 
门人失谭柄， 
野鸟上禅床。 
科斗书空古， 
栴檀钵自香。 
今朝数行泪， 
却洒约公房。
                        </pre>
            </li>
            
            <li>
                <h3>
                    秋日送僧志幽归山寺
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>禅室绳床在翠微， 
松间荷笠一僧归。 
磬声寂历宜秋夜， 
手冷灯前自衲衣。
                        </pre>
            </li>
            
            <li>
                <h3>
                    答泉州薛播使君重阳日赠酒
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>欲强登高无力也， 
篱边黄菊为谁开。 
共知不是浔阳郡， 
那得王弘送酒来。
                        </pre>
            </li>
            
            <li>
                <h3>
                    耶溪书怀寄刘长卿员外
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 秦系</p>
                <pre>时人多笑乐幽栖， 
晚起闲行独杖藜。 
云色卷舒前后岭， 
药苗新旧两三畦。 
偶逢野果将呼子， 
屡折荆钗亦为妻。 
拟共钓竿长往复， 
严陵滩上胜耶溪。
                        </pre>
            </li>
            
            <li>
                <h3>
                    跣虑铩Ｉ硎潞涡胛剩嘈恼某睢！……
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>策杖政成时， 
清溪弄钓丝。 
当年潘子貌， 
避病沈侯诗。 
漉酒迎宾急， 
看花署字迟。 
杨梅今熟未， 
与我两三枝。
                        </pre>
            </li>
            
            <li>
                <h3>
                    送王道士
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>真人俄整舄， 
双鹤屡飞翔。 
恐入壶中住， 
须传肘后方。 
霓裳云气润， 
石径术苗香。 
一去何时见， 
仙家日月长。
                        </pre>
            </li>
            
            <li>
                <h3>
                    闲居览史
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>长策胸中不复论， 
荷衣蓝缕闭柴门。 
当时汉祖无三杰， 
争得咸阳与子孙。
                        </pre>
            </li>
            
            <li>
                <h3>
                    题僧明惠房
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>檐前朝暮雨添花， 
八十真僧饭一麻。 
入定几时将出定， 
不知巢燕污袈裟。
                        </pre>
            </li>
            
            <li>
                <h3>
                    题女道士居
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>不饵住云溪， 
休丹罢药畦。 
杏花虚结子， 
石髓任成泥。 
扫地青牛卧， 
栽松白鹤栖。 
共知仙女丽， 
莫是阮郎妻。
                        </pre>
            </li>
            
            <li>
                <h3>
                    题洪道士山院
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>霞外主人门不扃， 
数株桃树药囊青。 
闲行池畔随孤鹤， 
若问多应道姓丁。
                        </pre>
            </li>
            
            <li>
                <h3>
                    题章野人山居
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 秦系</p>
                <pre>带郭茅亭诗兴饶， 
回看一曲倚危桥。 
门前山色能深浅， 
壁上湖光自动摇。 
闲花散落填书帙， 
戏鸟低飞碍柳条。 
向此隐来经几载， 
如今已是汉家朝。
                        </pre>
            </li>
            
            <li>
                <h3>
                    题茅山李尊师山居
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 秦系</p>
                <pre>天师百岁少如童， 
不到山中竟不逢。 
洗药每临新瀑水， 
步虚时上最高峰。 
篱间五月留残雪， 
座右千年荫老松。 
此去人寰今远近， 
回看去壑一重重。
                        </pre>
            </li>
            
            <li>
                <h3>
                    题赠张道士山居
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 秦系</p>
                <pre>盘石垂萝即是家， 
回头犹看五枝花。 
松间寂寂无烟火， 
应服朝来一片霞。
                        </pre>
            </li>
            
            <li>
                <h3>
                    题镜湖野老所居
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 秦系</p>
                <pre>湖里寻君去， 
樵风往返吹。 
树喧巢鸟出， 
路细葑田移。 
沤苎成鱼网， 
枯根是酒卮。 
老年唯自适， 
生事任群儿。
                        </pre>
            </li>
            
            <li>
                <h3>
                    鲍防员外见寻因书情呈赠
                </h3>
                <p><strong>形式:</strong>
                    七律
                </p>
                <p><strong>标签:</strong>
                    唐代, 秦系</p>
                <pre>少小为儒不自强， 
如今懒复见侯王。 
览镜已知身渐老， 
买山将作计偏长。 
荒凉鸟兽同三径， 
撩乱琴书共一床。 
犹有郎官来问疾， 
时人莫道我佯狂。
                        </pre>
            </li>
            
    </ul>
</body>

</html>