<!DOCTYPE html>
<html lang="zh-CN">

<head>
    <meta charset="UTF-8">
    <title>
        姚月华
    </title>
</head>

<body>
    <h1>
        姚月华
    </h1>
    <p><strong>朝代:</strong>
        唐代
    </p>
    <p><strong>生平:</strong>
        姚月华，尝梦月坠妆台，觉而大悟，聪慧过人。少失母，随父寓扬子江，见邻舟书生杨达诗，命侍儿乞其稿。达立缀艳诗致情，自后屡相酬和。会其父有江右之行，踪迹遂绝。诗六首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    制履赠杨达
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 姚月华</p>
                <pre>金刀剪紫绒， 
与郎作轻履。 
愿化双仙凫， 
飞来入闺里。
                        </pre>
            </li>
            
            <li>
                <h3>
                    怨诗效徐淑体
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 姚月华</p>
                <pre>妾生兮不辰， 
盛年兮逢屯。 
寒暑兮心结， 
夙夜兮眉颦。 
循环兮不息， 
如彼兮车轮。 
车轮兮可歇， 
妾心兮焉伸。 
杂沓兮无绪， 
如彼兮丝棼。 
丝棼兮可理， 
妾心兮焉分。 
空闺兮岑寂， 
妆阁兮生尘。 
萱草兮徒树， 
兹忧兮岂泯。 
幸逢兮君子， 
许结兮殷勤。 
分香兮剪发， 
赠玉兮共珍。 
指天兮结誓， 
愿为兮一身。 
所遭兮多舛， 
玉体兮难亲。 
损餐兮减寝， 
带缓兮罗裙。 
菱鉴兮慵启， 
博炉兮焉熏。 
整袜兮欲举， 
塞路兮荆榛。 
逢人兮欲语， 
鞈匝兮顽嚚。 
烦冤兮凭胸， 
何时兮可论。 
愿君兮见察， 
妾死兮何瞋。
                        </pre>
            </li>
            
            <li>
                <h3>
                    有期不至
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    唐代, 姚月华</p>
                <pre>银烛清尊久延伫， 
出门入门天欲曙。 
月落星稀竟不来， 
烟柳胧朣鹊飞去。
                        </pre>
            </li>
            
    </ul>
</body>

</html>