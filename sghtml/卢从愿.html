<!DOCTYPE html>
<html lang="zh-CN">

<head>
    <meta charset="UTF-8">
    <title>
        卢从愿
    </title>
</head>

<body>
    <h1>
        卢从愿
    </h1>
    <p><strong>朝代:</strong>
        唐代
    </p>
    <p><strong>生平:</strong>
        卢从愿，字子龚，相州临漳人。弱冠举明经，又应制举。拜右拾遗，历殿中侍御史，累迁中书舍人。睿宗践阼，拜吏部侍郎。精心典选，有美誉。开元末，以吏部尚书致仕。诗二首。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    奉和圣制送张说巡边
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 卢从愿</p>
                <pre>上将发文昌， 
中军静朔方。 
占星引旌节， 
择日拜坛场。 
礼乐临轩送， 
威声出塞扬。 
安边俟帷幄， 
制胜在岩廊。 
作鼓将军气， 
投醪壮士觞。 
戒途遵六月， 
离赠动三光。 
槐路清梅暑， 
蘅皋起麦凉。 
时文仰雄伯， 
耀武震遐荒。 
衽席知无战， 
兵戈示不忘。 
伫闻歌杕杜， 
凯入系名王。
                        </pre>
            </li>
            
            <li>
                <h3>
                    郊庙歌辞·祭汾阴乐章·太簇角
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 卢从愿</p>
                <pre>坤元载物， 
阳乐发生。 
播殖资始， 
品汇咸亨。 
列俎棋布， 
方坛砥平。 
神歆禋祀， 
后德惟明。
                        </pre>
            </li>
            
    </ul>
</body>

</html>