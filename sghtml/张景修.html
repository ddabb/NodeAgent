<!DOCTYPE html>
<html lang="zh-CN">

<head>
    <meta charset="UTF-8">
    <title>
        张景修
    </title>
</head>

<body>
    <h1>
        张景修
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张景修</p>
                <pre>春风曾见桃花面。 
重见胜初见。 
两枝独占小春开。 
应怪刘郎迷路、又重来。 
旁人应笑髯公老。 
独爱花枝好。 
世间好景不长圆。 
莫放笙歌归院、且尊前。
                        </pre>
            </li>
            
            <li>
                <h3>
                    选冠子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 张景修</p>
                <pre>嫩水挼蓝， 
遥堤映翠， 
半雨半烟桥畔。 
鸣禽弄舌， 
蔓草萦心， 
偏称谢家池馆。 
红粉墙头， 
柳摇金缕， 
纤柔舞腰低软。 
被和风、搭在阑干， 
终日绣帘谁卷。 
春易老， 
细叶舒眉， 
轻花吐絮， 
渐觉绿阴垂暖。 
章台系马， 
灞水维舟， 
追念凤城人远。 
惆怅阳关故国， 
杯酒飘零， 
惹人肠断。 
恨青青客舍， 
江头风笛， 
乱云空晚。
                        </pre>
            </li>
            
    </ul>
</body>

</html>