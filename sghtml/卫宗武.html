<!DOCTYPE html>
<html lang="zh-CN">

<head>
    <meta charset="UTF-8">
    <title>
        卫宗武
    </title>
</head>

<body>
    <h1>
        卫宗武
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    天仙子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卫宗武</p>
                <pre>搭宅亭园虽不大。 
花木成阴难论价。 
豪端点缀有珠玑， 
竹一带。 
梅一派。 
明月清风何用买。 
子子孙孙纡寿彩。 
家庆成图和蔼蔼。 
更添三岁古来稀， 
酒满斝。 
诗满架。 
直到耆颐年未艾。
                        </pre>
            </li>
            
            <li>
                <h3>
                    摸鱼儿
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卫宗武</p>
                <pre>小林峦、一年芳事， 
乱红还又飞雨。 
生香冉冉花阴转， 
云擘满空晴絮。 
游宴处。 
看乐意相关， 
庭下胎仙舞。 
歌声缓度。 
任圆玉敲寒， 
飞觞传晓， 
未许放春去。 
闲中趣。 
明月清风当户。 
莘莘容屋陈俎。 
翦裁妙语频赓唱， 
巧胜郢斤般斧。 
心自许。 
拼凋景颓龄， 
为莺俦燕侣。 
同盟会取。 
共花下小车， 
竹间三径， 
长作老宾主。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卫宗武</p>
                <pre>聚林园芳景， 
尽输韩圃陶篱。 
任雨虐风饕， 
露凝霜压， 
丛木离披。 
正色幽香不减， 
与冬兰、并秀结心知。 
天赋花中名节， 
不教桃李同时。 
清奇。 
秋後尤宜。 
浮卉尽、尚芬菲。 
称处士庭除， 
先生简册， 
声续吾伊。 
便好竹间松下， 
擅晚芳、长伴岁寒姿。 
懊恨携樽已晚， 
明年来把花枝。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卫宗武</p>
                <pre>风雨卷春去， 
绿紫总无馀。 
窈窕一川芳渚， 
软草接新蒲。 
杨柳垂垂飘絮， 
桑柘阴阴成幄， 
殷绿正棻敷。 
迁木莺呼友， 
营垒燕将雏。 
金蕉举， 
珠樱累， 
豆梅腴。 
寿乡歌舞， 
樽前暂得皱眉舒。 
往事南柯印绶， 
晚岁北山杖屦， 
寂寞笑今吾。 
幸作耆年侣， 
写入洛英图。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卫宗武</p>
                <pre>桑蓬扫尽闲愁， 
未应人比梅花瘦。 
眉峰顿展， 
恰如云卷， 
北山□九。 
萦锦绣肠， 
袖丝纶手， 
駸駸希有。 
□□□博取， 
巍科□□， 
儒冠於我何负。 
初度年来年去， 
喜称觞、腊前还又。 
安时委命， 
金鱼玉带， 
傥来斯受。 
傍屋园林， 
抚松对竹， 
共朋三寿。 
且逍遥、安乐窝中， 
岁岁进、长生酒。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卫宗武</p>
                <pre>屑玉飞霙， 
正堪称、冯夷展布。 
空几度、痴云凝聚， 
狂风掀舞。 
点点抛扬珠作霰， 
纤纤断续丝垂雨。 
借银河、翦刻六花飘， 
天应许。 
水漠漠， 
斜桥渡。 
烟淡淡， 
长亭路。 
望寒莎衰草， 
总成愁绪。 
坡老新堤须好在， 
逋仙孤屿犹堪去。 
共寻梅、止欠雪双清， 
烦青女。
                        </pre>
            </li>
            
            <li>
                <h3>
                    酹江月·念奴娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 卫宗武</p>
                <pre>暮云凝冻， 
耸玉楼、拈断冰髯知几。 
今岁天公悭破白， 
未放六霙呈瑞。 
瘗马发祥， 
妖麋应祷， 
终解从人意。 
腊前三白， 
瑶光一瞬千里。 
便好翦刻漫空， 
落花飞絮， 
滚滚随风起。 
莫待东皇催整驾， 
点点消成春水。 
巧思裁云， 
新词胜雪， 
引动眉间喜。 
欺梅压竹， 
看看还助吟醉。
                        </pre>
            </li>
            
            <li>
                <h3>
                    金缕曲·贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 卫宗武</p>
                <pre>强半秋澄穆。 
半月弦、南极躔高， 
寿星明煜。 
今岁户庭殊旧岁， 
洗尽闲愁千斛。 
沸春夏、欢声相续。 
兰已种成香满砌， 
更蕣华、得偶颜如玉。 
双捧劝， 
寿齐祝。 
郗枝芳映庄椿绿。 
觉这番、初度称觞， 
桂增芬馥。 
生子生孙从此始， 
剩有人传祖笏。 
看八座、青毡须复。 
两两闺中俱秀质， 
待子平、婚嫁人人足。 
碧桃下， 
跨青鹿。
                        </pre>
            </li>
            
    </ul>
</body>

</html>